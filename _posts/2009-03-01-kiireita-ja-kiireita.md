---
id: 1369
title: 'Kiireitä ja &#8220;kiireitä&#8221;'
date: 2009-03-01T11:48:15+00:00
author: grove
layout: post
guid: http://teevati.net/btw/?p=1369
permalink: /2009/03/01/kiireita-ja-kiireita/
categories:
  - blogi
  - sekalaista
  - Tänään viisi vuotta sitten
  - terveys
  - työ
  - valokuvaus
  - viihde
tags:
  - nukkuminen
---
Viime päivinä tekemistä on piisannut hetkittäin enemmän kuin tarpeeksi. Kaikkea, mitä olisi kannattanut en ole edes tehnyt. Ensi viikolla on kirittävä &#8211; etenkin työasioissa. Sitten on nimittäin vuorossa lomaviikko.

Tekemisen paljoudesta johtuu myös se, että vaikka 25., 27. ja 28.2.2004 otinkin valokuvia, en julkaissut niitä viime päivinä ajallaan. Laiskuus sitten vielä kaupan päälle, niin selitys on valmis. Toisinaan on terveellistä olla laiska.

Keskiviikkona luin kirjaa ja yritin mennä ajoissa nukkumaan. Torstaina tekemistä tosiaan oli liikaa, muitta menin melko ajoissa nukkumaan (ennen puolta yötä ainakin). Perjantaina luin taas kirjaa. Taisin lukea kahtakin. Lauantaina katselin Nero Wolfe -tv-sarjan jaksoja DVD:ltä ja menin melko ajoissa nukkumaan.

Tänään ajattelin lopulta julkaista nuo kuvat ja aikataulun muutos aamupäivän osalta aikaisti operaatiota ainakin osittain. Minun ei nimittäin alunperin pitänyt olla enää tähän aikaan kotona, mutta suunnitelmien peruuntumisen vuoksi olen sittenkin. Siispä hetken kuluttua julkaisen ainakin osan rästiin jääneiden päivien kuvista. Sitä, onko tälle päivälle omaa kuvaa, en ole tarkistanut, mutta 29.2.2004 otin ainakin yhden kuvan, joka lienee loogista julkaista tänään, koska täsmällistä päivää ei tänä vuonna ole tarjolla.