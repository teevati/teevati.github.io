---
id: 406
title: 'Uusi kone tai vanha henkiin&#8230; &#8211; osa 4'
date: 2008-07-28T16:08:36+00:00
author: grove
layout: post
guid: http://teevati.net/btw/2008/07/28/uusi-kone-tai-vanha-henkiin-osa-4/
permalink: /2008/07/28/uusi-kone-tai-vanha-henkiin-osa-4/
categories:
  - projektit
  - tietokoneet
tags:
  - muisti
  - näytönohjain
  - RAM
  - T5vs
  - Windows
  - Windows XP
  - XP
---
Sain sitten hankittua Huuto.netistä sen uusvanhan näytönohjaimen: Matrox P650. 2xDVI, ei tuuletinta, ei kummoinen 3D, mutta laadukas 2D. Torstaina sen ehdin illalla asentaa ja todeta toimivaksi. Perjantaina ääni kuitenkin ikävä kyllä muuttui kellossa (kuten kolmesta edellisestä [T5vs](http://teevati.net/btw/tag/t5vs/ "BTW: Tänään viisi vuotta sitten")-viestistä kenties voi päätellä&#8230;).

Lisäsin torstaina illalla (yöllä) koneeseen vielä sen kolmannen gigaisen muistikamman ja testasin, että toimiihan tuo. Aamulla kursorin ympärille ilmaantui kuitenkin ikäviä häiriöitä. Kokeilin poistaa muistin, kun arvelin vian olevan siinä, mutta ei, joten palautin sen paikalleen. Vekslasin sitten korttia pari kertaa, poistin ja asensin ajurit uudelleen, kokeilin vanhalla ohjaimella, että homma toimii jne. Taisi olla sitten lauantaina, kun pääsin siihen asti, että putsasin kontaktit moneen kertaan ja kokeilin kaiken mahdollisen. Jossain vaiheessa huomasin, että tietyissä asennoissa homma toimii, mutta se on pienestä kiinni.

Sunnuntaina kokeilin välillä vanhalla näytönohjaimella ja huomasin, että pari isompaa graffiikkahäröä tuli silläkin. Olin olettanut, että Matrox olisi vain saanut lisävaurioita, mutta nyt pelästyin AGP-slotinkin kärsineen jotenkin. Onneksi hoksasin sitten, että kursori liikkui ja näkyi normaalisti ongelma-alueillakin eli rikki olikin vain taustakuva eikä mitään muuta uutta. Jos olisin heti hoksannut sen, olisin säästynyt parilta rebuutilta.

Ylimääräiset rebuutit vioittivatkin sitten jotakin Windosissa, joten jouduin turvautumaan asennuksen korjaukseen (Checkdisk korjasi c:\Windows\system32\config\in, joka oli hajonnut) ja sen jälkeen vielä Järjestelmän palautukseen. Sekään ei vielä eilen illalla auttanut, vaan käynnistys menee aina jossain vaiheessa jumiin (jokin ohjelma varmaan ottanut osumaa), joten tänään pitää kokeilla lisää. Myös yhden muistigigan poistamista pitää kokeilla, jos vaikka se ohjelma, joka jumittaa startin, ei pidäkään kolmesta gigasta. Näytönohjaimen ajurit eivät siitä kyllä tunnu hermostuvan. Katsotaan, mitä ilta tuo tullessaan. Uudelleenasennukseen en mielelläni ryhtyisi, mutta toki teen senkin, jos muu ei auta. Jos sitten vaikka saisin viimein taas T5vs-projektin taas rullaamaan&#8230;