---
id: 25
title: Tauko paikalla
date: 2008-06-17T11:00:54+00:00
author: grove
layout: post
guid: http://teevati.net/btw/?p=25
permalink: /2008/06/17/tauko-paikalla/
categories:
  - valokuvaus
  - ylläpito
tags:
  - 50mm/1.8
  - Canon
  - Canon Digital Rebel XSi
  - Canon EOS 450D
  - kirjoittelu
  - valokuvaus
---
Pitkästä tauosta lienee helppo päätellä, että kiirettä on pitänyt.

[Viimeisimmässä viestissäni elokuun lopulla 2007](/btw/?p=24 "Tällä välin…") kirjoitin, että

> Kamera-asioissakin pitää olla tarkkana, etten sorru kovin suuriin lisäostoksiin. Jotain &#8216;pientä&#8217; tulee varmaan lähipäivinä hankittua, mutta uuden kameran hankintaa yritän jarruttaa. Ellen sitten löydä vanhalle kameralleni ostajaa…

Nyt olen jo ehtinyt vaihtaa taas kameraa. Tai oikeastaan hankkia yhden lisää. Tällä kertaa [Canonin EOS 450D](http://www.canon.fi/For_Home/Product_Finder/Cameras/Digital_SLR/EOS_450D/ "Canon EOS 450D Digitaaliset järjestelmäkamerat - Canon Oy") -järkkärin ja pari optiikkaa (Tamronin 18-250mm/3.5-6.3 ja Canonin 50mm/1.8) sekä pystykuvauskahvan (+ kakkosakun) ja 16Gt SDHC-kortin. Gorillapod SLRzoom ja National Geographicin medium-laukku (omaa tavaraa + kamera ja pari linssiä) täydentävät varustuksen. Hankinnan tein torstaina 5. kesäkuuta ja tähän mennessä olen napsinut reilut 2200 kuvaa (reilut 180 kuvaa per päivä).

Kameroita (3-4 + kännykät) ja kuvia (60 000 +) alkaa kertyä sen verran paljon, että ainakin vähäistä julkaisemista pitää alkaa tosissaan kehitellä. Sehän on toki ollut tarkoitukseni jo vuosikaudet, mutta nyt alkaa olla oikeasti mistä valita. Julkaisutavasta pitää vain tehdä jonkinlainen päätös: tänne, isoG:hen, Flickriin, Facebookiin, Picasa-albumiin vai minne. Mahdollisesti käytän useita tapoja ja linkitän kaikki tänne, mutta jokin logiikkaa kannattanee ensin keksiä/valita.

Kuvien julkaisukanavan valinnan lisäksi olisi viimein varmaan syytä yhdistää jälleen blogikin yhteen nippuun eikä antaa blogAliken näivettyä loputtomiin ([viimeisin viesti on tammikuulta 2007](/mww/blogalike/?fi&bid=2007_01#p1301 "Aika rientää ja kuvia kertyy")). En vain edelleenkään ole varma tavasta, jolla haluan asian hoitaa. Jonkinlainen kompromissi/yhdistelmäratkaisu lienee tässäkin tarpeen. Sitä ennen taidan kuitenkin pitää huolen siitä, että Jussin ja Satun häälahja valmistuu 29. kesäkuuta mennessä eli puolivuotishääpäiväksi. Sen ja jalkapallon EM-kisojen jälkeen voisin uhrata jonkin illan albumi- ja blogiprojekteille.