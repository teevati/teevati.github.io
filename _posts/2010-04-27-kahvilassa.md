---
id: 1551
title: Kahvilassa
date: 2010-04-27T18:24:58+00:00
author: grove
layout: post
guid: http://teevati.net/btw/?p=1551
permalink: /2010/04/27/kahvilassa/
categories:
  - elämä
  - harrastukset
  - kirjoittelu
  - sekalaista
  - tietokoneet
tags:
  - Apple
  - Itäkeskus
  - kahvila
  - Keskusta
  - kirjoittelu
  - MacBookPro
  - tietokoneet
---
Pienet on ilot. Olen aina välillä miettinyt, että olisi mukava istuskella läppärin kanssa kahvilassa, tehdä töitä tai omia juttuja ja seurailla samalla ihmisten touhuja mielen virkistykseksi. Juuri nyt teen toista kertaa ikinä näin. Istun Helsingin keskustan Akateemisen alakerrassa Wayne&#8217;s Coffeessa naputtelemassa MacBook Pro:tani. Edellinen kerta oli parisen viikkoa sitten Itäkeskuksen McDonald&#8217;sissa. Silloin läppäri oli ollut minulla vasta muutaman päivän.

Yhteinen tekijä näiden paikkojen välillä on se, että molemmissa on tarjolla ilmainen WLAN asiakkaille. Oleellisimpana erona on enimmän ihmisvilinän puuttuminen Wayne&#8217;sista verrattuna Mäkkäriin. Ensimmäisessä olisi siis mukamampi keskittyä tekemään töitä ja jotakin muuta tärkeää, kun taas jälkimmäisessä voisi istuskella surffailemassa ja seurailemassa ihmisten puuhia.

Paras tilanne olisi, jos voisin tehdä sellaista työtä (kirjoittelu jossain muodossa, ehkä etähallinnan, sähköpostin ja puhelimen varassa hoituvat tukitehtävät, veppikehitys&#8230;), joka sallisi tällaisissa paikoissa työskentelyn. Ei tietenkään koko ajan, mutta aina välillä, kun koppa kaipaisi tuulettamista kesken työpäivän. Toistaiseksi tyydyn siihen, että voin viettää aikani näin, jos satun esimerkiksi odottamaan vaimoani, kuten nyt. Hetken kuluttua hän on taas täällä ja suntaamme kotia kohti. Se onkin toisaalta viihtyisin paikka viettää aikaa.

Pärjäilkäähän.