---
id: 33
title: Laajakaista ja tv-maksu
date: 2008-07-01T16:48:57+00:00
author: grove
layout: post
guid: http://teevati.net/btw/?p=33
permalink: /2008/07/01/laajakaista-ja-tv-maksu/
categories:
  - tietokoneet
tags:
  - tietokoneet
---
Luinpa juuri [It-viikon](http://www.itviikko.fi "It-viikko") sivuilta ikävän uutisen:

> [**Nörttienkin kuuluu maksaa tv-maksu**
  
> Kuuluuko asunnosta tietokoneen ääniä?
  
> Saunalahti tiedotti tänään tarjoavansa omille ja Elisan laajakaista-asiakkaille teräväpiirtolähetyksiä olympialaisista. Viestintäviraston mukaan näiden lähetysten katsominen myös tietokoneella vaatii tv-luvan](http://www.itviikko.fi/talous/2008/06/24/norttienkin-kuuluu-maksaa-tv-maksu/200816937/7 "Nörttienkin kuuluu maksaa tv-maksu (It-viikko)")

Jos joku ihmettelee suhtautumistani, lienee syytä todeta, ettei minulla ole televisiota, mutta tietokone(ita) ja &#8220;laajakaista&#8221; kyllä. Ammattikin siltä saralta. Noh, onneksi uutisen lopussa on lause, joka pelastaa minut vielä toistaiseksi:

>  Saunavisio-palvelun käyttäminen edellyttää laajakaistaa, joka pystyy siirtämään kahdeksan megabittiä sekunnissa.

Minulla on onnekseni käytössä vain yhden megabitin levyinen (laaja)kaista. En siis voi järkevästi katsoa kyseisiä lähetyksiä ja voin hyvin omintunnoin edelleenkin olla maksamatta tv-maksua. Tietokoneeni ei yllättäen muuttunut televisioksi. Sekin tosin tapahtunee ennen pitkää. Rahat pois raukoilta on lakimiesten, ohjelmistofirmojen ja palveluntarjoajien mottona eikä se ole kovin kaukana tv- yms. maksukuvioistakaan. Ensin mainittuja voin ainakin yksityiselämässäni vältellä, mutta kunniallisena kansalaisena en voi sanoa samaa veroluonteisista yms. lakisääteisistä maksuista.

En voi väittää olevani aivan samaa mieltä siitä, että pelkästään mahdollisuus katsoa lähetyksiä laajakaistan kautta olisi peruste tv-maksun maksamiselle. Teknisesti olisi kuitenkin täysin mahdollista seurata, ketkä todella palvelua käyttävät ja kohdentaa maksu heihin. Se, että erillisen toisto-ohjelma asentamisen tarpeellisuus ei ole pelastus, on kyllä ihan perusteltua. Ovat sentään jossain seikassa miettineet loppuun saakka:

>  Saunalahden tiedotteessa mainitun VLC-toisto-ohjelman asentaminen on Viestintäviraston mielestä yhtä pieni toimenpide kuin lakanan vetäminen pois television päältä. Ohjelman puuttuminen ei vapauta tv-maksusta.

On kuitenkin selvää, että siinä vaiheessa, kun harkinta ja perustelut johtaisivat maksajien vähentymiseen, ajattelu lopetetaan:

> Miten Viestintävirasto aikoo päästä kiinni siihen, että nörtit katsovat televisiota tietokoneeltaan?
> 
> &#8211; Se on sitten meidän asiamme, [Viestintäviraston palvelupäällikkö Petri] Peutere sanoo. 

Kun kerran tämä onnistuu, ei pitäisi olla kovin vaikeaa mennä todellisen käytön maksattamisen tietä.

Noh, summasummarum: toistaiseksi pitäydyn alle kahdeksan megan yhteydessä, kun tarvetta sille ei (onneksi) tosiasiassa (vielä) ole.