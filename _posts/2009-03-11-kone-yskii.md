---
id: 1473
title: 'Kone yskii&#8230;'
date: 2009-03-11T14:09:23+00:00
author: grove
layout: post
guid: http://teevati.net/btw/?p=1473
permalink: /2009/03/11/kone-yskii/
categories:
  - projektit
  - Tänään viisi vuotta sitten
  - tietokoneet
  - valokuvaus
  - ylläpito
tags:
  - ongelma
  - T5vs
---
Viime aikoina olen julkaissut turhan usein kuvia useita päiviä myöhemmin kuin on tarkoitukseni. Tällä kertaa syynä on se, että koneeni päätti yskähdellä ja kahtena edellisenä päivänä Picasa, jota käytän kuva-arkistoni hallintaan, päätti hukata koko kirjastoni ja lukea sen alusta uudelleen. Tämä harmitti minua sen verran, etten viitsinyt nähdä sitä ylimääräistä vaivaa, minkä kuvien julkaiseminen Picasaa hyödyntämättä olisi vaatinut.

Maanantain annoin Picasan latailla niin pitkään kuin sitä huvitti, mutta silti tiistaina kirjasto oli taas tyhjä. Päästin Picasan latailemaan pari-kolme tuntia, mutta sitten keskeytin sen toimet ja sammutin koneen yöksi. Tänä aamuna Picasa sitten yllättäen avasikin kirjaston taas ehjänä. Kahden edellisen päivän viiden vuoden takaiset kuvat ovat siis tiedossa jossain vaiheessa tänään. Tälle päivälle ei omaa kuvaa ole käytettävissä.