---
id: 1560
title: Mobiilisti
date: 2010-05-04T09:28:50+00:00
author: grove
layout: post
guid: http://teevati.net/btw/?p=1560
permalink: /2010/05/04/mobiilisti/
categories:
  - elämä
  - harrastukset
  - kirjoittelu
  - projektit
  - sekalaista
  - Tänään viisi vuotta sitten
  - testailu
  - työ
  - valokuvaus
tags:
  - Apple
  - Helsingin yliopisto
  - MacBook Pro
  - Messukeskus
  - N900
  - Valvira
  - virtualisointi
  - VMware
  - VMware Fusion
  - Win7
  - Windows 7
  - yliopisto
---
Istuskelen par&#8217;aikaa odottamassa, että erään käyttäjän koneen päivitykset asentuvat loppuun saakka. Päädyin urakoimaan hänen koneensa kerralla kuosiin, vaikka varsinainen tavoite olikin vain päivittää Java ajan tasalle. Kaikenlaista muutakin on kuitenkin helposti kertynyt&#8230;

Vaimo viettää tämän päivän yliopiston edustajana Messukeskuksessa ja meni sinne jo 7:30, joten minäkin starttasin samaan aikaan ja olen siten ollut kohta töissä jo puolikkaan työpäivän verran. Vielä meinaan olla lähes kokonaisen päivän lisää, koska vaimo kerran viettää pitkän päivän messuilla. Hyvä tilaisuus työskennellä hieman pidempään ja hoitaa rästitöitä pois, jos vaikka loppupäivästä ei vyöry koko ajan uusia&#8230;

Jossain välissä pitäisi varmaan kirjoitella MacBook Pron virittelystä sekä Windows 7 -kokemuksista (pyöritän sitä Mac OS X:n alla VMware Fusionissa), jottei kaikki pääse unohtumaan ja jotta joku voisi vaikka hyötyä kokeiluistani. Kirjoittelu auttaa myös omaa muistamista tai toisaalta toimii muistiinpanoina vastaisen varalle.

Kuviakin aion lähiaikoina taas alkaa julkaista, mutta ensin pitää saada kuva-arkistoni otettua Aperturella haltuun. Se toivottavasti helpottaa kuvien julkaisemista halutussa muodossa ja tavalla ainakin jonkin verran. Sitä, millaisia kuvia tulen julkaisemaan, en vielä tiedä, koska Tänään viisi vuotta sitten -projektin kohtalosta en ole vielä päättänyt. Mietin asiaa vielä, kunnes käytäntö näyttää, mitä on realistista ehtiä.

Tekisi mieleni lisätä tässä N900:lla kirjoitetussa mobiilipostauksessa myös jokin sillä otettu kuva, mutta mieluummin linkitän ne Flickriin, joten taidan jättää tämänkin vielä tekstin varaan. Ehkäpä tämä silti jotakuta kiinnostaa. Siinä &#8211; ja joka &#8211; tapauksessa: hyvää päivänjatkoa kaikille!