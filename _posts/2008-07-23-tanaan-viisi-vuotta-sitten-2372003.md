---
id: 376
title: 'Tänään viisi vuotta sitten: 23.7.2003'
date: 2008-07-23T22:58:57+00:00
author: grove
layout: post
guid: http://teevati.net/btw/?p=376
permalink: /2008/07/23/tanaan-viisi-vuotta-sitten-2372003/
categories:
  - projektit
  - Tänään viisi vuotta sitten
  - valokuvaus
tags:
  - bugsLife
  - C-750
  - kuvia
  - ötökkä
  - T5vs
  - valokuvaus
---
<figure style="width: 500px" class="wp-caption aligncenter">[<img title="Ötökkä takiaisen takana" src="http://farm4.static.flickr.com/3252/2695870563_7974a45b5c.jpg" alt="Ötökkä takiaisen takana" width="500" height="374" />](http://farm4.static.flickr.com/3252/2695870563_90f425aa3f_o.jpg "23.7.2003: Olympus Camedia C-750 Ultra Zoom, 1024x766, ISO50, 1/100s, f/3.2, 10.9mm")<figcaption class="wp-caption-text">23.7.2003: Olympus Camedia C-750 Ultra Zoom, 1024x766, ISO50, 1/100s, f/3.2, 10.9mm</figcaption></figure> 

Nyt pääsen vihdoin asiaan. Tänään tuli kuluneeksi viisi vuotta siitä, kun sain ensimmäisen oman digikameran käsiini. Kirjoittelen tätä illalla ja käytännössä katselin tuolloin näihin samoihin ensimmäisiä ottamiani kuvia. Heinäkuinen ilta oli valoisa ja sydän täynnä kuvausintoa, joten itse asiassa otin viimeiset kuvat yhdentoista jälkeen illalla. Jokusen vielä hieman myöhemmin sisätiloissa.

Kuvauskohteet eivät olleet kovin ihmeellisiä eikä kuvien tekninen laatu vielä kameran edellytysten tasolla. Myös rajauksessa, kuvakulman valinnassa ym. seikoissa oli ilmiselvästi parantamisen varaa. Ensimmäiset kuvat ovat silti ensimmäisiä, joten en arvioi niitä tiukoin laadullisin kriteerein. Sen sijaan valitsin päivän kuvaksi melko runsaasta valikoimasta kuvan, joka edustaa yhtä mielikohteistani ja kuvaustavoistani: makrokuvan kasvista ja/tai hyönteisestä.<figure style="width: 240px" class="wp-caption alignleft">

[<img title="Lukitsematon kullanvärinen polkupyörä seisomassa nurmikolla" src="http://farm4.static.flickr.com/3032/2695870275_cb7e85c7ff_m.jpg" alt="Lukitsematon kullanvärinen polkupyörä seisomassa nurmikolla" width="240" height="180" />](http://farm4.static.flickr.com/3032/2695870275_acf8b8c3a4_o.jpg "23.7.2003: Olympus Camedia C-750 Ultra Zoom, 1024x766, ISO121, 1/250s, f/3.2, 36.4mm")<figcaption class="wp-caption-text">23.7.2003: Olympus Camedia C-750 Ultra Zoom, 1024x766, ISO121, 1/250s, f/3.2, 36.4mm</figcaption></figure> 

Toiseksi julkaisen kuvan, joka on teknisesti onnistuneempi, vaikka aiheeltaan kenties melko vaisu. Polkupyöriä ja etenkin moottoripyöriä olen kuitenkin keräillyt kuviini vastakin. Lisäksi kuvasta on tarkalla silmällä havaittavissa, että pyörä ei ole lainkaan lukossa. Melko erikoinen ratkaisu näinä maailman aikoina etenkin omistajan ollessa täysin poissa näköpiiristä.

Kirjoittelin muuten tämän viestin suurimmaksi osaksi Eee:llä, mutta viimeistelin kuitenkin ykköskoneellani. Väsyin säätämään pienellä näppiksellä ja ruudulla, kun huomattavasti ergonomisemmat olivat kuitenkin tässä parin askeleen päässä. Matkalla jossain tilanne olisi luonnollisesti täysin toinen.

<span style="color: #808080;">Tämän viestin kuvat Flickrissä: <a title="P7230028 on Flickr" href="http://flickr.com/photos/teevati/2695870563/">P7230028</a>, <a title="P7230019 on Flickr" href="http://flickr.com/photos/teevati/2695870275">P7230019</a>.</span>