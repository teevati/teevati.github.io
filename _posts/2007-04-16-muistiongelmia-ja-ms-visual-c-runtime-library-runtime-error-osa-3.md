---
id: 10
title: 'Muistiongelmia ja MS Visual C++ Runtime Library: Runtime Error, osa 3'
date: 2007-04-16T17:08:12+00:00
author: grove
layout: post
guid: http://teevati.net/btw/?p=10
permalink: /2007/04/16/muistiongelmia-ja-ms-visual-c-runtime-library-runtime-error-osa-3/
categories:
  - tietokoneet
  - työ
tags:
  - muisti
  - näytönohjain
  - RAM
  - tietokoneet
---
Runtime Errorhan [tuli jo ratkaistua](/btw/?p=8 "Muistiongelmia ja MS Visual C++ Runtime Library: Runtime Error, osa 2"), mutta muistiongelmaa setvin edelleen lauantaina ja sunnuntaina. Lauantaina poikkesin [Mikromaja](http://mikromaja.fi "Mikromaja")ssa kyselemässä muistinvaihtoa. Vaihto kyllä sopii, mutta lisää oikeanlaista muistia tulee vasta (luultavasti) keskiviikkona. Palaan siis asiaan torstaina.

Mikromajan myyjä ehdotti kuitenkin, että kokeilisin vielä ihan tutkimusmielessä erilaisia muistiyhdistelmiä käytettävissäni olevilla muisteilla ja kenties jotain muuta näytönohjainta, jos sellainen on saatavilla. Muistien kanssa teinkin sunnuntaina kokeiluja, jotka kertoivat tähän mennessä vain sen, että saman merkkisillä muistella homma toimii, mutta erimerkkiset sotkevat näytönohjaimen. Toinen näytönohjainkin (muistaakseni Geforce 2 MX tjsp.) minulla olisi, mutta minua ei taida huvittaa puljata vielä senkin kanssa. Lisäajurien asentaminen voisi kuitenkin sekin osaltaan sotkea jotain ja toisten poistamisessa ja asentamisessa taas takaisin olisi siinäkin oma hommansa. Enkä kyllä oikein taida enää ehtiäkään, jos saan täydentävän muistin torstaina ja homma alkaa toimia. Sitten lisätestailu saa kyllä jäädä, jotta aikaa riittää oleellisemmille asioille eli sille, mitä koneella varsinaisesti on tarkoitus tehdä. Virittelyn jätän mieluummin väljempien aikojen huviksi. Tietysti, jos paketti ei sittenkään toimi moitteetta, ovat lisätutkimukset edelleen tarpeen, mutta toivon parasta.

Nyt sammutan hetimiten työkoneen ja lähden parturoitavaksi.

<p class="poweredbyperformancing">
  Powered by <a href="http://scribefire.com/">ScribeFire</a>.
</p>