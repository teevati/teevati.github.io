---
id: 31
title: Tera jos toinenkin
date: 2008-06-27T16:08:52+00:00
author: grove
layout: post
guid: http://teevati.net/btw/?p=31
permalink: /2008/06/27/tera-jos-toinenkin/
categories:
  - projektit
  - tietokoneet
  - valokuvaus
tags:
  - jalkapallo
  - loma
  - nukkuminen
---
Suoritin tässä tänään kämpässäni melko runsasta järkkäilyä. Tavaraa (lähinnä kyllä erilaisten laitteiden laatikoita ja ohjekirjoja yms., mitä niissä laatikoissa nyt onkin&#8230;) päätyi kellariin ja mm. iso kasa erilaisia lehtiä paperinkeräykseen.

Muuten minulla ei olisi ollut aikaa tälle puuhastelulle, mutta ensimmäisenä hommana lisäsin koneeseeni 500Gt SATA -kiintolevyn ja laitoin parisataa gigaa siirtymään levyltä toiselle. Ykkösdatalevyllä alkoi nimittäin olla vapaata alle 25 gigaa, kun uudet kuvat ovat jo kolmen viikon ajan vieneet aiempaa enemmän tilaa kuin koskaan ennen. Koneessani on nyt levytilaa 2&#215;500 + 2&#215;250 = 1500 Gt eli 1,5 teratavua. Yksi 250 gigainen ATA-levy on vielä irrallaan, jos viitsin senkin vielä tuohon jatkoksi lisätä.

Kotelossa alkaa vähitellen olla melko ahdasta, vaikka periaatteessa kolmelle tai neljälle levylle olisi vielä kehikoissa tilaa. vanhojen ATA-levyjen lattakaapelit vain vievät ikävän paljon tilaa (vaikka olenkin vaihtanut ne letkuiksi rullattuihin versioihin). Voisin tietysti poistaa korppuaseman &#8211; koska sen käyttö on äärimmäisen harvinaista &#8211; ja vapauttaa siten yhden laitepaikan sekä poistaa yhden hankalan johdon. Töistä voisi sitten vaikka lainata USB-korppuasemaa, jos levykkeiden kanssa täytyy jossain vaiheessa pelata.

Napsin muutamia kuvia koneen sisältäkin, joten niitä voisi käyttä havainnollistamaan johtoviidakkoa, mutta massasiirtojen aikana en viitsi kuvia koneelle ladata. Kuvat eivät ole siirtymässä olevan datan joukossa, mutta turhan kuorman lisääminen levyille kesken kaiken ei tunnu viisaalta, kun koneeni ei kaikkein parhaassa hapessa ole enää pitkään aikaan ollut. Kertaalleen se jo kaatuikin tänään &#8211; heti massasiirron alkuvaiheessa. Onneksi teen siirron [SyncToy](http://www.microsoft.com/downloads/details.aspx?FamilyId=E0FC1154-C975-4814-9649-CCE41AF06EB7&displaylang=en "Microsoft Download Center - Download details: SyncToy v1.4")n avulla, joten se jatkui siitä, mihin oli päässyt. Yksinkertaisuudessan äärettömän kätevä työkalu tuo SyncToy muuten.

Nyt taidan jatkaa tavaroiden järjestelyä, niin tulee tämä päivä käytettyä melko järkevästi. Toki nukuin aamulla pitkään &#8211; lähes puolille päivin &#8211; mutta toisaalta jalkapallon katsomisen lisäksi kokosin illalla/yöllä lopulta lähes tilauskuntoon Puolan matkan albumin 2/2. Valvottua tuli lähes klo 04 saakka. Samaa ei kannata tehdä lähipäivinä uudelleen, koska maanantaina menen taas töihin, mutta saanpahan albumin luultavasti tilattua viikonlopun aikana. Sitten pääsenkin jatkamaan tuoreempien teemojen pariin.