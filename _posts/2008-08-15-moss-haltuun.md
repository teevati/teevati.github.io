---
id: 630
title: MOSS haltuun
date: 2008-08-15T15:35:07+00:00
author: grove
layout: post
guid: http://teevati.net/btw/?p=630
permalink: /2008/08/15/moss-haltuun/
categories:
  - tietokoneet
  - työ
tags:
  - kuvia
  - Pasila
---
<figure style="width: 121px" class="wp-caption alignleft">[<img title="FC Sovelton logo Pasilan rakennuksen seinässä" src="http://www.kuvaboxi.fi/mediaobjects/pub/2008/08/15/8143010478541997884web_0.jpg" alt="FC Sovelton logo Pasilan rakennuksen seinässä" width="121" height="349" />](http://www.kuvaboxi.fi/mediaobjects/orig/pub/2008/08/15/8143010478541997884orig.jpg)<figcaption class="wp-caption-text">FC Sovelton logo Pasilan rakennuksen seinässä</figcaption></figure> 

Tänään tuli istuttua FC Sovelton kurssilla Pasilassa pohjustamassa MOSS-pohjaisen veppisivun kehittämistä uudelle virastolle (itse asiassa kirjoitin tämän viestin siellä). Kurssin teemana oli: [SharePoint Server 2007 ominaisuudet ja käytön suunnittelu](http://www.fcsovelto.fi/kurssit/Kurssi.aspx?ID=2012 "SharePoint Server ominaisuudet ja käytön suunnittelu - FC Sovelto Oyj").

Kurssista ehkä noin runsas puolet oli pitkälti tuttua asiaa, mutta senkin aikana ehdin pohdiskella niiden soveltamista käytäntöön paremmin kuin töissä ikinä. Loppu oli ainakin jossain määrin uutta ja tarjosi uusia näkökulmia veppisivujen kehitys- ja käyttöönottoprojektiin. Moni asia on kyllä sovellettavissa vasta intraa kehitettäessä, mutta hyvä niin. Veppisivujen jälkeen se on seuraava projekti ja iskee siis päälle ensi vuoden alkupuolella.

Seuraavaksi on edessä kahden viikon loma, joten opitut asiat jäävät siksi aikaa muhimaan. Loman jälkeen projekti alkaa käytännössä heti ensimmäisenä asiana. Sitten varmaan vire onkin onneksi loman jäljiltä mahdollisimman skarppi, kunhan vain pääsee käyntiin.

Lokakuussa menen vielä toiselle kurssille täydentämään tietojani: [SharePoint Server 2007 pääkäyttäjälle](http://www.fcsovelto.fi/kurssit/Kurssi.aspx?ID=2146 "SharePoint Server 2007 pääkäyttäjälle - FC Sovelto Oyj"). Siellä tulee istuskeltua kaksi päivää ja toivottavasti opittua tarpeeksi uutta roolia varten. Toki lisäkurssejakin voi vielä tulla eteen&#8230;