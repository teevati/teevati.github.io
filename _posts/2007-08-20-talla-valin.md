---
id: 24
title: 'Tällä välin&#8230;'
date: 2007-08-20T22:13:54+00:00
author: grove
layout: post
guid: http://teevati.net/btw/?p=24
permalink: /2007/08/20/talla-valin/
categories:
  - kirjoittelu
  - tietokoneet
  - valokuvaus
tags:
  - tietokoneet
---
Taas on edellisestä viestistä vierähtänyt kuukausi. Tällä välin on ehtinyt tapahtua paljon kaikenlaista &#8211; enimmäkseen pientä, mutta myös vähän suurempaa. Esim. lisäsin lopulta jokusen kuvan [Flickr](http://flickr.com "Flickr")-profiiliini. En vielä kovin monta, mutta alku se on kumminkin. Myös [Facebook](http://facebook.com "Facebook")ia tulin kokeilleeksi ja yksi entinen koulukaveri minut sieltä jo bongasikin. Kuvankäsittelyyn olen keskittynyt viime aikoina vaihteeksi hieman entistä järjestelmällisemmin. Hankin piirtoalustan ja opettelen käyttämään kuvankäsittelyohjelmaa aiempaa paremmin, jotta saisin kuvistani sellaisia kuin haluan. Pienimuotoinen sarjakuvakehitelmä toimii keskeisenä harjoitusmateriaalina.

Tietokone on tietysti muutenkin vahvasti mukana kuvioissa. Niinpä voinkin todeta, että hankin siihen viime viikolla PCI-SATA-kortin ja siihen kytkettäviksi kaksi 500 Gt kiintolevyä. Ensimmäisen niistä kytkinkin jo torstaina ja kone oli sen jälkeen koko ajan käynnissä maanantaiaamuun saakka, jotta vanhojen levyjen (3x250Gt) oleelliset tiedot synkronoituivat ja lisäksi NTFS-pakkauksen käyttöönotto vei oman aikansa. Lähipäivinä kytken toisenkin levyn ja siirrän sinne loput vanhojen levyjen datat sekä varmistan tärkeimmät toisen levyn tavaroista. Sitten voinkin poistaa yhden tai kaksi vanhoista levyistä. Kolmatta en voi vielä poistaa, koska käyttöjärjestelmä on asennettu sen osiolle.

Kamera-asioissakin pitää olla tarkkana, etten sorru kovin suuriin lisäostoksiin. Jotain&#8221;pientä&#8221; tulee varmaan lähipäivinä hankittua, mutta uuden kameran hankintaa yritän jarruttaa. Ellen sitten löydä vanhalle kameralleni ostajaa&#8230;