---
id: 42
title: Vilkas viikonloppu
date: 2008-07-14T14:41:48+00:00
author: grove
layout: post
guid: http://teevati.net/btw/?p=42
permalink: /2008/07/14/vilkas-viikonloppu/
categories:
  - valokuvaus
tags:
  - Canon PowerShot S3 IS
  - jalkapallo
  - kuvia
  - Roihuvuori
  - urheilu
  - valokuvaus
---
Perjantaina poikkesin töiden jälkeen Verkkokaupassa ja ostin virtalähteen sekä Sigman 17-70mm/2.8-4.5 DC Macro -objektiivin. Sillä sitten kuvasinkin viikonloppuna enimmäkseen. Laajapää on hitusen Tamronin 18-250mm/3.5-6.3 -linssiä laajempi ja makro-ominaisuuden puute on isoin heikkous muissa objektiiveissani, kun mm. S3:ssa olen siihen tottunut.<figure style="width: 120px" class="wp-caption alignright">

[<img title="Mielenkiintoinen kyltti eräällä Myrskylän metsätiellä" src="http://teevati.pp.fi/pics/btw/450D_20080712_0041-1_tn.jpg" alt="Mielenkiintoinen kyltti eräällä Myrskylän metsätiellä" width="120" height="80" />](http://teevati.pp.fi/pics/btw/450D_20080712_0041-1.jpg "Mielenkiintoinen kyltti eräällä Myrskylän metsätiellä")<figcaption class="wp-caption-text">Mielenkiintoinen kyltti eräällä Myrskylän metsätiellä</figcaption></figure> 

Viikonloppu kului taas vilkkaasti. Lauantai oli pitkä päivä, kun aamulla heti yhdeksän jälkeen lähdimme (Blizzard, OsHi, PJ ja minä) ajoissa ajelemaan Loviisaan päin (Myrskylään) ja palasimme kuuden maissa. Siihen perään sitten vielä suuntasimme Blizzardin kämpille, missä grillasimme (B, O ja minä) pihassa ja kruunasimme myöhäisillan elokuvatuokiolla kotiteatterissa. Kuvia reissulta kertyi parisen sataa.<figure style="width: 120px" class="wp-caption alignleft">

[<img title="Muutamat porukasta pelasivat palloa grillipaikan vieressä..." src="http://teevati.pp.fi/pics/btw/450D_20080713_0086-1_tn.jpg" alt="Pallon potkaisu" width="120" height="83" />](http://teevati.pp.fi/pics/btw/450D_20080713_0086-1.jpg "Muutamat porukasta pelasivat palloa grillipaikan vieressä...")<figcaption class="wp-caption-text">Muutamat porukasta pelasivat palloa grillipaikan vieressä...</figcaption></figure> 

Sunnuntainakaan en sitten launtaisia kuvia pahemmin ehtinyt perkaamaan, koskapa vakiojuttujen lisäksi poikkesin Roihiksessa lounaalla ja kohta sen jälkeen lähdin SaKon kanssa rullaluistimilla Mustikkamaalle. Kuuma tuli jo alkumatkasta ja loppu olikin sitten tiivistä hengittelyä. Piknikillä/grillaamassa meitä oli ainakin runsaat 20 henkeä ja ilta kului rattoisasti. Kuvia kertyi melko paljon, vaikka akku loppuikin kesken, kun edellisestä latauksesta oli varmaan pari viikkoa. Onneksi äidillä oli mukana hänellä lainassa oleva kakkoskamerani (S3), joten kuvaaminen jatkui vaikka kevyemmällä kalustolla.

Hieman ennen iltakahdeksaa muutamat meistä lähtivät sitten vielä perinteisesti pelaamaan jalkapalloa Myllypuron urheilupuistoon. Tällä kertaa pelaajia kertyi vain kahdeksan (mukaanlukien pari sattumalta kentällä palloillutta tyttöä), mutta peli siitä silti tuli. Hyvää fiilistä ja reipasta liikuntaa &#8211; mikä sen parempi. Kotona en sitten tullut venytelleeksi, joten tänään luistelu+futaus tuntuu jonkin verran jaloissa.