---
id: 4
title: Paussista puhtia?
date: 2007-04-09T20:57:31+00:00
author: grove
layout: post
guid: http://teevati.net/btw/?p=4
permalink: /2007/04/09/paussista-puhtia/
categories:
  - kirjoittelu
tags:
  - blog
  - bloggaus
  - blogi
  - kirjoittelu
---
Tässä vuodenvaihteen ympärillä pääsi iskemään aika- ja motivaatiovaje, joiden seurauksena täällä ei yli kahteen kuukauteen tapahtunut yhtään mitään. Nyt olen lopulta saanut aikaiseksi pienen työkalu-uudistuksen, jonka toivon tuottavan riittävän helppouden ja motivaation hieman tiuhempaan kirjoitteluun tästä eteenpäin. Aluksi asetan riman vain kertaan kuukaudessa, mutta toivon ehtiväni kirjoitella tyhjänpäiväisyyksiä hieman sitäkin useammin. Pääroolihan tällä blogin tapaisella on toimia historiikkina itselleni. Tavallaan vastaavassa mielessä, kuin jotkut kirjoittavat kirjeitä itselleen avattavaksi vuoden-viiden tai vaikka kymmenen päästä. Tässä on välillä ehtinyt mennä paljon sellaisiakin asioita ohi, joita olisin voinut näin näkyvästikin tallentaa, mutta katsotaan jos vaikka tästedes hukkaisin hieman vähemmän antoisaa aineistoa.