---
id: 17
title: Laulut ja tarinat 2
date: 2007-04-27T16:31:11+00:00
author: grove
layout: post
guid: http://teevati.net/btw/?p=17
permalink: /2007/04/27/laulut-ja-tarinat-2/
categories:
  - elämä
  - viihde
---
Oli muuten hieno [konsertti](/btw/?p=16 "Laulut ja tarinat")! Paikat eivät olleet parhaat mahdolliset, mutta olimmekin liikkeellä niin viime tipassa, että jos konsertti olisi pidetty vaikkapa Kultsalla, olisimme jääneet kokonaan ilman. Setti oli suurimmalta osin vallan vetävä ja yleisökin pykälää parempi kuin Kultsalla kolme vuotta sitten.

Vain yhden kappaleen kohdalla yleisö ei oikein herännyt toivotulla tavalla. Arvelimme konsertin jälkeen systerin kanssa, että toive &#8220;Tässä kappaleessa voitte laulaa mukana.&#8221; meni ohi muiltakin kuin häneltä. Taisi Mikko sanoa sen hieman liian nopeasti. Toisaalta kappalekaan (Taina) ei välttämättä ollut ihan oikea sellaiseen, vaikka etenkin kertosäe onkin helppo. Itse ainakin koen kyseisen kappaleen sellaiseksi, että (suomenkielisenä) sitä on jonkin verran vaivaannuttavaa laulaa edes itsekseen, vaikka sen sanoma sinänsä onkin ihan hyvä ja kaunis. Ehkä se on hieman liian imelä. Yleisön laulaminen mukana kappaleessa olisi ollut hyvä lisä tv-taltiointiin, jonka TV2 konsertista teki, mutta ei mahda enää mitään.

<p class="poweredbyperformancing">
  Powered by <a href="http://scribefire.com/">ScribeFire</a>.
</p>