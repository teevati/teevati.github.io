---
id: 14
title: Mikrotukea vaihtelun vuoksi Hanasaaressa
date: 2007-04-18T23:29:26+00:00
author: grove
layout: post
guid: http://teevati.net/btw/?p=14
permalink: /2007/04/18/mikrotukea-vaihtelun-vuoksi-hanasaaressa/
categories:
  - ruoka
  - työ
  - valokuvaus
tags:
  - kuvia
  - tietokoneet
  - valokuvaus
---
<figure style="width: 120px" class="wp-caption alignright">[<img title="Hanasaaren kulttuurikeskuksen nimikyltti" src="http://teevati.pp.fi/pics/btw/img_3832_crop_1024x768_tn.jpg" alt="Hanasaaren kulttuurikeskuksen nimikyltti" width="120" height="90" />](http://teevati.pp.fi/pics/btw/img_3832_crop_1024x768.jpg)<figcaption class="wp-caption-text">Hanasaaren kulttuurikeskuksen nimikyltti</figcaption></figure> 

[Eilisessä viestissä](/btw/?p=12 "Tulipahan syötyä") jo mainitsinkin tämänpäiväisestä työmatkasta [Hanasaareen](http://www.hanaholmen.fi/ "Hanasaari - Hanaholmen"). Ruoka oli juuri niin hyvää kuin ennakkoon olin kuullut ja järjestelyt pelasivat muutenkin mainiosti. En törmännyt tekniikan kanssa koko päivänä mihinkään ongelmiin, vaikka päädyin lisäksi napsimaan tilaisuudesta kuvia kamerallani. Onnistuneita otoksia saatetaan vaikka käyttääkin johonkin, mutta itse en edes olettanut enkä pikaisella tarkastelulla arvioi niitä kovin montaa olevan. Jokunen kuitenkin, kuten 111 kuvan satsista sopii ehkä odottaakin. Laittaisin mieluusti oheen kuvia esiintyjistä yms., mutta omin luvin en taida siihen ruveta, vaikka kuvat ovatkin minun ja tilaisuudessa esiintyneet henkilöt julkisissa viroissa.

Seisova pöytä oli tosiaan jo alkupaloista alkaen niin maittava, että santsatakin olisi sen puolesta voinut. Alkupalatkin olivat kuitenkin jo sen verran täyttäviä, että pääruoan ja jälkiruoan (mangovanukasta kermavaahdolla ja suklaalastuilla) jälkeen oli juuri sopivan täysi olo. Sopiva ottaen huomioon sen, että vielä koko iltapäivä oli istuttava kuuntelemassa Alkoholihallinnon substanssiteemoja, jotka eivät ole minun alaani, vaikka onneksi sinänsä mielenkiintoisia ja esiintyjätkin vallan hyviä. Jos olisin kehdannut, olisin ottanut kuvia ruoistakin, mutta se jäi tällä kertaa väliin.