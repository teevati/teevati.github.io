---
id: 16
title: Laulut ja tarinat
date: 2007-04-25T22:15:44+00:00
author: grove
layout: post
guid: http://teevati.net/btw/?p=16
permalink: /2007/04/25/laulut-ja-tarinat/
categories:
  - elämä
  - kirjoittelu
  - viihde
tags:
  - kirjoittelu
---
Maanantaina ostin uuden levyn ja torstaina menemme systerin kanssa kyseisen levyn julkaisukiertueen konserttiin [Messukeskukseen](http://www.finnexpo.fi/ "Suomen Messut - Helsingin Messukeskus"). Esiintyjänä on Seminaarinmäen mieslaulajat alias [Semmarit](http://www.semmarit.fi "Tervetuloa Semmareiden sivuille") ja levyn nimi on kuten otsikko kertoo &#8220;Laulut ja tarinat&#8221;. Albumi sisältää kolme ennestään tuttua biisiä, joista kaksi on oikein hyviä ja se kolmaskin hyvä. Minora meinasi, että ei kuuntele levyä lainkaan ennen keikkaa, mutta sortui sitten kumminkin. Naureskeli vielä tuossa jokin aika sitten Mesessä albumin viimeistä (italiankielistä) raitaa. Albumilla on mukana myös musiikkivideo kappaleesta Bonsai, joka luonnollisesti esitetään japaniksi. Mutta ei siitäkään sen enempää, jos joku mahdollinen lukija haluaa katsoa ja kuunnella senkin ihan itse.

Katsastin juuri lisäinfoa Messukeskuksen tiloista, jotta selviäisi, miksi konsertti on siellä ja miten isosta paikasta on kysymys. Kuoron [ohjelmatoimiston](http://www.belides.fi/semmarit/ "Belides - Seminaarinmäen mieslaulajat") sivuilla mainitaan näin:

> Semmareiden tämän kevään levynjulkaisukiertueen lipunmyynti on kovassa vauhdissa. Esimerkiksi Tampere-talon 1700-paikkainen sali myytiin loppuun jo kuukausi ennen keikkaa. Helsingissä normaalit konserttisalit ovat käyneet &#8220;kuorolle&#8221; liian pieniksi &#8211; kevään televisioitava keikka järjestetäänkin Helsingin Messukeskuksen isossa Amfi-hallissa, joka vetää yli 4000 katsojaa. Pelkästään Jyväskylässä kuoro järjestää kiertueellaan neljä eri konserttia.

Isosta keikasta on siis ainakin tarkoitus olla kysymys&#8230;

Tässä kerkesi välissä tapahtua paljonkin sellaista pientä, mitä oikeastaan haluaisin tänne kommentoida. Aiemmista pyrkimyksistäni oppineena totean kuitenkin, että ne ovat nyt jo menneet eikä perään kannata näin jälkeenpäin haikailla. Muuten akuutimmat asiat jäävät historian jalkoihin. Pitäydyn siis jatkossa todennäköisesti pääasiassa korkeintaan parin päivän sisällä sattuneisiin asioihin ja enimmäkseen enintään eilisiin. Ehkä siten aiempaa useammat ajattelemani viestit päätyvät kirjoitetuiksi ja julkaistuiksi asti. Kirjoittamisen jäädessä tärkeämpien asioiden jalkoihin, koetan olla liiaksi haikailematta tuottamatta jääneiden tekstien perään.

<p class="poweredbyperformancing">
  Powered by <a href="http://scribefire.com/">ScribeFire</a>.
</p>