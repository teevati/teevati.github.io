---
id: 339
title: Polttoväli?
date: 2008-07-21T09:05:23+00:00
author: grove
layout: post
guid: http://teevati.net/btw/?p=339
permalink: /2008/07/21/polttovali/
categories:
  - harrastukset
  - valokuvaus
  - ylläpito
tags:
  - 450D
  - Canon Digital Rebel XSi
  - Canon EOS 450D
  - valokuvaus
---
Kuvia julkaistessani olen alkanut noudattaa käytäntöä kirjata kuvan oheen sen tekniset ts. EXIF-tiedot perustietojen osalta. Ns. kuvituskuvat ovat asia erikseen. Jo muutaman päivän ajan olen miettinyt näistä tiedoista erästä yksityiskohtaa. Nmittäin, miten ilmoittaa kuvaukseen käytetty objektiivin polttoväli?

Tähän asti olen ilmoittanut ns. ekvivalentin polttovälin (35mm equivalent), joka 450D:n tapauksessa on 1,6 tai tarkemmin 1,56951 kertaa kameran ilmoittama polttoväli. Kuitenkin periaatteessa kuvan rajaaminen vaikuttaisi tällöin polttoväliin, kuten myös sen resoluution muuttaminen, koska tällöinhän lopputulokseen vaikuttava kennon koko tavallaan pienenee entisestään. Ja toisaalta muunnoksen voi tehdä tarkoilla tai vähemmän tarkoilla tiedoilla. Kertoimestahan jo mainitsin, mutta ilmeisesti kamera tietää sisäisesti ja kirjaa EXIF-tietoihin polttovälin kahden desimaalin tarkkuudella, mutta useimmissa yhteyksissä se näkyy käyttäjälle vain kokonaislukuna. Tällöin kummalla tahansa kertoimella itse laskettu muunnettu polttoväli on eri kuin ohjelman ilmoittama vastaava.

Tässä siis pulma. Ratkaisuna luulen päätyväni todellisen polttovälin ilmoittamiseen &#8211; lukija laskeskelkoon halutessaan &#8211; mutta sitä ennen taidan kuitenkin katsella muista kuvia julkaisevista blogeista ja muilta sivustoilta osviittaa yleisetä käytännöstä. Ainahan voin tietysti ilmoitta myös molemmat versiot, mutta toisaalta tiedot olisi kivat saada mahdollisimman tiiviiksi ja selkeiksi. Joka tapauksessa, jos muutan käytäntöä, päivitän kaikki vanhatkin kuvat noudattaamaan samaa mallia, koska niitä on kertynyt vasta sen verran vähän. Siksi päätös onkin oleellista tehdä jo nyt.