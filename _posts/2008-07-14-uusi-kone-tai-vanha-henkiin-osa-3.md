---
id: 43
title: 'Uusi kone tai vanha henkiin&#8230; &#8211; osa 3'
date: 2008-07-14T23:21:58+00:00
author: grove
layout: post
guid: http://teevati.net/btw/?p=43
permalink: /2008/07/14/uusi-kone-tai-vanha-henkiin-osa-3/
categories:
  - tietokoneet
tags:
  - kuvia
  - tietokoneet
---
[Kuten mainitsin](http://teevati.net/btw/?p=42 "Vilkas viikonloppu"), kävin perjantaina ostamassa uuden virtalähteen. Tämä siksi, että USB-väylät alkoivat sittenkin kenkkuilla, kun iskin torstaina myös USB2.0 Bracketin eli PCI-korttipaikan valtaavan neljän nopean USB-portin palikan kiinni emolevyn piikkeihin. Päädyin sellaiseen tulkintaan, että toimimattomuuden syy saattaisi olla virtavajaus 3,3 ja 5 voltin alueilla. Siispä päivitin virtalähteen 400 wattisesta (NX-4090) 600 wattiseen (NX-8060). Lisäksi vaihdoin kotelotuulettimen ehjään (120mm).<figure style="width: 120px" class="wp-caption alignleft">

[<img title="Lähikuvassa ATI Rage II+DVD -näytönohjain (PCI)" src="http://teevati.pp.fi/pics/btw/450D_20080714_0044-1_tn.jpg" alt="Lähikuvassa ATI Rage II+DVD -näytönohjain (PCI)" width="120" height="80" />](http://teevati.pp.fi/pics/btw/450D_20080714_0044-1.jpg "Lähikuvassa ATI Rage II+DVD -näytönohjain (PCI)")<figcaption class="wp-caption-text">Lähikuvassa ATI Rage II+DVD -näytönohjain (PCI)</figcaption></figure> 

PCI-väylään kytketyn näytönohjaimen irrotin jo torstaina ([kuten suunnittelin](http://teevati.net/btw/?p=40 "Uusi kone tai vanha henkiin... - osa 2")), mutta lauantaina aloinkin sitten miettiä, jos saisin jostain hommattua uuden näytönohjaimen. Nykyinen ATI Radeon 9600XT:hän ei tunnetusti ole emolevyni kaveri, joten jotain ongelmia voisi häipyä silläkin tavalla. Esim. kolmas giga muistia voisi lopulta kelvata. Kokeilin muuten 512Mt DDR -kammalla ja Catalyst kyllä tokeni, mutta muistien erilainen kellotaajuus ja latenssi ilmeisesti johtivat koneen kaatumiseen. Quickbootinkin enabloin eikä se haitannut mitään, joten jätin asetuksen silleen.

Uusvanha näytönohjain on haussa [Huuto.net](http://huuto.net "Huuto.net - Huutokauppa")in kautta, joten katsotaan tilannetta edelleen. Jotain muutakin ehkä vielä onnistun keksimään koneen vakauden hyväksi, mutta muutama päivä varmaan tulee olemaan siinä suhteessa hiljaista. Muutakin tekemistä nimittäin piisaa.