---
id: 1567
title: 'Pitkästä aikaa&#8230;'
date: 2010-10-12T12:42:54+00:00
author: grove
layout: post
guid: http://teevati.net/btw/?p=1567
permalink: /2010/10/12/pitkasta-aikaa/
categories:
  - blogi
  - elämä
  - kirjoittelu
  - Tänään viisi vuotta sitten
  - ylläpito
tags:
  - Runeberginkatu
  - T5vs
  - Taka-Töölö
  - Tarski
  - Töölö
  - WordPress
---
Ei meinaa blogin ylläpitämisestä näinä aikoina oikein tulla mitään&#8230; Tämäkin lienee vain yksittäinen päivitys ennen seuraavaa pidempää taukoa. Sen verran kuitenkin ajattelin nyt kirjoitella, että saatan joitakin asioita täällä ajan tasalle.

Päivitin jokin aika sitten WordPressin uusimpaan versioon ja juuri äsken päivitin myös Tarski-teeman uusimpaan automaattipäivityksen tarjoamaan versioon. Sen jäljiltä jouduin tekemään joitakin korjauksia, koska olin fiksaillut asioita käsin hyödyntämättä kaikilta osin _alternate style_ tai _child theme_ -toiminnallisuuksia. Jossain vaiheessa koetan perehtyä niihin tarkemmin, jotta sama säätö ei toistu ja toisaalta saatan ehtiä joskus kehitellä jotain lisääkin.

Elämässä on myös tapahtunut melko paljon. Muutimme heinäkuun alussa Runeberginkadulle, jossa vaimoni on nyt sivutoimisena talonmiehenä. Taka-Töölö alkaa vähitellen tulla tutuksi, vaikka olen asunut tähän asti koko ikäni Itä-Helsingissä. Katsotaan &#8211; jos aikaa vain riittää &#8211; alkaisinkin taas kuvata vähän runsaammin, kun päivittäinen ympäristö on aivan erilainen kuin ennen.

Eilen saimme kämpän seinät maalattua oman värisiksemme ja tämän viikon aikana pistämme paikat &#8220;oikeaan&#8221; järjestykseen. Paljon jää tietysti vielä kesken, koska budjetti asettaa omat rajoituksensa, mutta joka tapauksessa kodista alkaa tulla taas koti. Kastelholmantiellä kerkesimme juuri saada valmista aikaan, kun muutto yllättäen tulikin eteen. Runskilla toivottavasti asustamme mieluummin vuosia kuin kuukausia.

Nauttikaahan syksystä!<figure style="width: 500px" class="wp-caption aligncenter">

[<img alt="Kukkanen lähikuvassa" src="http://farm4.static.flickr.com/3300/3422130230_eae00dde70_d.jpg" title="17.4.2004: 1024x767, Olympus Camedia C-750 Ultra Zoom, ISO100, 1/25s, f/3.2, 10.9mm" width="500" height="375" />](http://farm4.static.flickr.com/3300/3422130230_c53854492a_o_d.jpg)<figcaption class="wp-caption-text">17.4.2004: 1024x767, Olympus Camedia C-750 Ultra Zoom, ISO100, 1/25s, f/3.2, 10.9mm</figcaption></figure> 

> <span style="color: #808080;">Tämän viestin kuvat Flickrissä:</span> [P4173485](http://flic.kr/p/6dpj6m "P4173485 on Flickr").
> 
> [Kaikki T5vs kuvat albumissa.](/btw/flickr/album/72157607994204386/t5vs-all.html "BTW · T5vs-all")