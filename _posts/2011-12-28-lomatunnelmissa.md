---
id: 1777
title: Lomatunnelmissa
date: 2011-12-28T13:17:10+00:00
author: grove
layout: post
guid: http://teevati.net/btw/?p=1777
permalink: /2011/12/28/lomatunnelmissa/
categories:
  - elämä
  - kirjoittelu
  - työ
tags:
  - ammatti
  - bloggaus
  - blogsy
  - iOS
  - iPad
  - iPhone
  - loma
  - Omnia
  - opiskelu
  - WordPress
---
Joululoma on jo puolivälissä. Nyt pitäisi olla siis aika rentoutunut olo, jos sellaisen haluaa ehtiä saada ennen kuin pitää taas alkaa orientoitua töihin. Puolittain tämä onkin taas tainnut onnistua, mutta ei sen enempää. Aina tuntuu, että enemmän pitäisi &#8220;saada aikaan&#8221; &#8211; ikäänkuin loman tärkein aikaansaannos ei olisikaan (henkisten ja fyysisten) voimien palautuminen&#8230; (Eilinen juoksulenkki vaimon kanssa kyllä edesauttaa sitäkin tavoitetta.)&nbsp;
   
&nbsp;

<div class="separator" style="clear: both; text-align: left;">
  <a href="http://farm8.staticflickr.com/7030/6587182673_bd2ac294bc_b_d.jpg" style="margin-bottom: 1em; margin-right: 1em;"><img src="http://farm8.static.flickr.com/7030/6587182673_bd2ac294bc.jpg" id="blogsy-1325071048871.024" alt="" width="434" height="500" /></a>
</div>

&nbsp;
  
Enimmäkseen mielessä ovat pyörineet <a href="http://taitaja2012.fi/" target="_self" title="Taitaja2012 - Skills Finland">Taitaja2012</a>-kilpailut (tarkemmin sanoen <a href="http://taitaja2012.fi/fi/kilpailut/206n-verkkosivujen-tuottaminen" target="_self" title="206 Verkkosivujen tuottaminen - Taitaja2012 - Skills Finland">Verkkosivujen tuottaminen</a> -sarja), joihin olen lupautunut valmentamaan kahta <a href="http://omnia.fi" target="_self" title="Ammattiopisto - Aikuisopisto - Oppisopimustoimisto - Nuorten työpajat - InnoOmnia | Omnia">Omnia</a>n opiskelijaa. (Alkuun pääsemisessä on ollut omat haasteensa, mutta eiköhän semifinaaliin mennessä saada jotain aikaan&#8230;) Lisäksi olen pohtinut toisen jakson viimeisiä viikkoja, jotka ovat edessä loman jälkeen sekä seuraavan jakson uusintakierrosta parin kurssin osalta. Kaupan päälle mielessä on myös pedagogisiin opintoihin hakeminen. Hakuaika on tammikuussa ja kuun alkupuolella <a href="http://portal.hamk.fi/portal/page/portal/HAMK/AOKK" target="_self" title="HAMK AOKK - Ammatillinen opettajakorkeakoulu">HAMK</a> ja <a href="http://www.haaga-helia.fi/fi/aokk" target="_self" title="Haaga-Helia AOKK - Ammatillinen opettajakorkeakoulu">Haaga-Helia</a> tulevat jakamaan infoa Omniaankin. Sitä ennen pitää tutustua aiheeseen itse ja miettiä olisiko paras hakea jo nyt. Joka tapauksessa aion suorittaa tutkinnon, jotta voin mahdollisesti saada viran Omniasta tai jostain muualta ja jo sitä ennen saada &#8220;epäpätevyysalennuksen&#8221; pois palkkakuitista eli 6% lisää palkkaa.&nbsp;
   
&nbsp;
  
Kaiken tämän työasian lisäksi olen toki pohtinut myös paljon muuta, mutta lienee luonnollista, että työasiat ovat kuitenkin olleet hyvin helposti mielessä. Aloitinhan Omniassa vasta elokuussa. Olen nauttinut todella paljon sekä itse työstä että sen erilaisuudesta aiempaan työhöni verrattuna. Opettaminen on minulla verissä ja nautin siitä sekä niistä aiheusta, joita olen tähän mennessä opettanut (harrastuksesta ammatiksi &#8211; ei hassumpaa). Koetan jatkuvasti miettiä, miten voisin kehittyä opettajana ja myös kehittää niitä opintojaksoja, joita opetan &#8211; riippumatta siitä kuka niitä jatkossa opettaa. Lukuvuoden aikana joudun käytännössä tyytymään siihen, että kirjaan ideoita muistiin ja testailen niitä mahdollisuuksien mukaan lennossa. Varsinainen kehittely jää väkisin kesään ja ensi vuoteen, koska ensimmäistä kertaa opintojaksoa vetäessä, aikaa päivittäiseen homman hallintaan menee melkoisesti.&nbsp;

<div class="separator" style="clear: both; text-align: left;">
  <a href="http://farm8.staticflickr.com/7016/6587183467_21b6089a93_b_d.jpg" style="margin-bottom: 1em; margin-right: 1em;"><img src="http://farm8.static.flickr.com/7016/6587183467_21b6089a93.jpg" id="blogsy-1325071048856.6846" class="clearleft" alt="" width="500" height="403" /></a>
</div>

&nbsp;
  
Lomatunnelmissa en aio nyt välittää siitä, että tämä teksti on aivan keskeneräinen, vaan lopetan tällä erää. Osasyy kirjoittamiseen oli sekin, että tulisin testanneeksi Blogsya. Ostin sen iPadilleni jo pari päivää sitten, mutten vielä ole ehtinyt varsinaisesti testata sitä. Nyt olisi siis sen aika. Katsotaan, josko osaisin kertoa siitäkin jotain myöhemmin. Monenlaista muutakin on odottamassa, että ehtisin kirjoitella, mutta nyt on vielä rentoumisen aika ja sitten aika meneekin taas opettamiseen. Vähän kerrassaan koetan löytää aikaa myös bloggaamiseen, koska se on mukava tapa jäsennellä ja tallentaa asioita. Myös opettamisessa aion käyttää sitä, mutta ensin pitää ehtiä asentaa sitä varten erillinen blogi. Siinäkin menee oma aikansa&#8230;&nbsp;
   
&nbsp;
  
Tässäpä tämä tällä erää. Voikaa hyvin!&nbsp;
   
&nbsp;