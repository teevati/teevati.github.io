---
id: 1540
title: WordPress ajan tasalle
date: 2010-02-03T14:17:37+00:00
author: grove
layout: post
guid: http://teevati.net/btw/?p=1540
permalink: /2010/02/03/wordpress-ajan-tasalle/
categories:
  - elämä
  - harrastukset
  - kirjoittelu
  - projektit
  - tietokoneet
  - työ
  - ylläpito
tags:
  - Apple
  - Apple Macbook Pro
  - loma
  - MacBook Pro
  - muutto
  - N900
  - Nokia
  - Nokia N900
  - päivitys
  - remontti
  - sairasloma
  - sisustus
  - versio
  - vuosiloma
  - WordPress
---
Olen tässä tämän viikon koettanut orientoitua takaisin töihin, vaikka olen vieläkin toipilas. Reilu seitsemän viikkoa kotona sairastamista saa kuitenkin vähitellen alkaa riittää. Töihin palaaminen vaikeutuu päivä päivältä, jollen yritä edes vähän jotain.

Se, että kirjoitan nyt tänne, vaikka olen töissä, johtuu ihan siitä, että lämpöä on par&#8217;aikaakin sen verran, ettei ajatus oikein kulje kirkkaasti. Näin ollen koetan vain saada tehdyksi jotain suhteellisen järkevää &#8211; tavallaan lämmittelyksi &#8211; jotta töissä alkaisi tuntua taas mukavalta. Näin ollen päivitin äsken WordPressin ajan tasalla  versioon 2.9.1 &#8211; mikä olisi pitänyt tehdä jo aikoja sitten. Viivyttelyn syy selviää osin edellisestä viestistä ja päivittäminen juuri tänään johtuu puolestaan em. lämmittelyn tarpeesta sekä siitä, etten olisi voinut kirjoittaa tänne mitään ilman tuota päivitystä. Edellisestä päivityksestä oli nimittäin niin kauan, ettei WordPress antanut minun kirjoittaa uutta viestiä ennen päivittämistä. Ja hyvä niin &#8211; tulipahan tehtyä.

Jos olisin ehtinyt ja jaksanut kirjoitella säännöllisesti, olisitte kuulleet ja nähneet kaikenlaista muutto (sekä töissä että kotona), remontti ja sisustusaiheista. Lisäksi olisin kertonyt mm. N900:n hankinnasta ja virittelystä sekä sen pohdinnasta, millaisen MacBook Pro -kokoonpanon todennäköisesti ykköskoneekseni lähitulevaisuudessa hankin. Tämä kaikki on nyt kuitenkin menneisyyttä, johon en ainakaan juuri nyt aio enää palata, vaan koetan jatkossa taas kirjoitella jotakin silloin, kun siltä tuntuu. Ruoanlaitto voisi olla yksi varteenotettava teema. Koskapa tämä kaikki kirjoittelu on lähinnä omaksi ilokseni, en edelleenkään ota paineita kirjoitustahdista, mutta jonkinlainen tavoite on tarkoitus asettaa &#8211; tosin vasta uuden koneen hankinnan jälkeen.

Tällä erää täältä tähän. Hyvää päivän jatkoa kaikille.