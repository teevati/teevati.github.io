---
id: 11
title: Kuntoilua 77.1
date: 2007-04-17T11:20:54+00:00
author: grove
layout: post
guid: http://teevati.net/btw/?p=11
permalink: /2007/04/17/kuntoilua-771/
categories:
  - terveys
  - urheilu
---
Kuntosalipuuhista ei olekaan tainnut tulla kirjoiteltua sitten viime vuoden. Kaksi kertaa viikossa olen kuitenkin edelleen pääsääntöisesti jaksanut kuntoilua jatkaa. Aamuseitsemän (tiistaisin ja perjantaisin) on välillä pikkuisen aikaisen tuntuista, mutta nykyaikataululla se on ainoa säännöllisesti onnistuva aika. Menneiden 76 viikon aikana on väliin jäänyt vain muutamia kertoja. Heinäkuu kokonaan sekä tiistaille tai perjantaille osuvat pyhäpäivät, koska silloin [Solana](http://www.solanafitness.com/ "Personal Training, Solana Fitness Elämäsi kunnossa") aukeaa vasta klo 10 ja toisaalta yleensä ne ovat vapaapäiviä, enkä viitsi vaivautua Hakaniemeen. Lisäksi treeni jää väliin vapaapäivinä/lomalla ja toisinaan jonkin työmatkan, palaverin tai muun pitkäkestoisen tai 8-9 maissa alkavan operaation takia (treenin jälkeen pitäisi ehtiä syödä) .

Tässä matkan varrella ohjelma on ehtinyt muuttua moneen kertaan. Nyt on taas muutaman viikon ollut käynnissä uudenlainen paketti, jossa yhden lihaksen sijasta töihin joutuu koko kroppa. Erityisesti syviin lihaksiin ja tasapainoon kiinnitettään huomiota (tyyliin: yhdellä jalalla seisten toisella kädellä edestä hauis taljalla ja toisella takaa ojentaja taljalla). Kun TeroK ei ole muuttuneiden työolosuhteiden takia viime aikoina ehtinyt säännöllisesti vahtimaan suorituksiani, voi jotakin olla jäänyt huomioimatta ja tekemättä, mutta ne kolme liikettä, jotka tänäänkin lämmittelysoudun ja loppuvenyttelyjen lisäksi tein, tuntuvat kyllä saavan jotain aikaan. Parissa viikossa olen voinut lisätä em. taljataiteiluun hauikselle 10-20 kiloa lisää painoa ja ojentajalle 10. Toki varsinaista lisävoimaa ei ole tullut niin paljon, mutta liikkeiden hallinta ja tasapaino yhdellä jalalla seisten suoritetun liikkeen aikana on parantunut niin, että hieman suuremmillakin painoilla 3&#215;10 toistoa onnistuu (vaikkakin kolmas satsi jäi tänään parilla toistolla vajaaksi).

Tällaista tällä kertaa. Venyttelin juuri äsken 40 sekkaiset, kuin treenistä oli kerinnyt kulua reilut pari tuntia ja nyt olo on mukavan keveä. Seuraavaksi taidan mennä syömään lounasta, ettei ehdi tulla liian nälkä ja ruoan jälkeen siksi väsähdys.