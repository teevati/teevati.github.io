---
id: 36
title: 'Mistä puhua ja mistä ei&#8230;'
date: 2008-07-07T16:46:33+00:00
author: grove
layout: post
guid: http://teevati.net/btw/?p=36
permalink: /2008/07/07/mista-puhua-ja-mista-ei/
categories:
  - kirjoittelu
  - työ
tags:
  - blog
  - blogi
  - kirjoittelu
---
Lueskelin tässä tapani mukaan pääosin ammattillisiin teemoihin keskittyviä teemoja lehdistä ja blogeista. [Eräästä blogitekstistä](http://blog.scribefire.com/2008/06/22/secrets-to-good-community-conversation-on-your-blog/ "ScribeFire: Fire up your blogging - Secrets to Good Community and Conversation on Your Blog") palautui jälleen mieleeni, että itsekin voisin hakea jonkin tai joitakin ammattillisia tai toisin sanoen tietokoneisiin ja tekniikkaan sekä valokuvaukseen (teknisestä näkökulmasta) ja kuvankäsittelyyn liittyviä aiheita, joita kehittelisin täällä sen sijaan, että kirjoittelen mitä sattuu mietteitä mieleen juolahtamaan.

Keskustelua en välttämättä haluakaan kovasti saada aikaan, mutta jotakin hyödyllistä olisi mukavampi kirjoittaa kuin silkkaa ajanvietettä/tuhlausta. Tietyt ihan hyödyllisetkin teemat kuitenkin ovat lähellä sydäntäni ja jonkin verran asiantuntemustakin minulla niistä keskimäärin löytyy. Olen toki ajatellut tätä joskus aiemminkin ja se on unohtunut muun kiireen keskellä, mutta ei ole haitaksi koettaa aina välillä herätellä ajatuksia, joihin voisi kenties lopulta saada tartutuksi.

Kuten joskus aiemmin olen kirjoittanut, tämä kirjoittelu on hyvin suuressa määrin itselleni suunnattua. Paljolti pyrin siis tallentamaan resursseja ja omia ajatuksiani sellaisessa muotoon, että niistä on kenties itselleni iloa myöhemmin. Kovin syvälle en näin julkisesti mene, joten itsenikin on myöhemmin mukavampi palata teksteihin, kun tiedän jo valmiiksi pyrkineeni kirjoittamaan vain julkistuskelpoisista näkökulmista. Toisinaan tietysti aiheet tai tyyli tuntuvat silti jälkeenpäin &#8230; epäonnistuneilta, mutta riski ei kuitenkaan ole suuren suuri. Tietysti voisin kirjoittaa salasanan taakse, niin kuin jotkut (selkeämmin päiväkirjaa kirjoittavat) tekevät, mutta silloin en kyllä tulisi itsekään tekstejäni koskaan kertailleeksi. Nyt niihin on helppo palata mistä vain, jos olen online.

Sivuhuomiona (työssä havaittua) on muuten melko tylsää, kun palveluntarjoajien yhteyshenkilöt ovat lomalla, mutta asiakkaat töissä. Joudun mm. odottamaan erästä keskustelunavausta vähintään ensi viikon maanantaihin ellen pahimmassa tapauksessa vielä vähän pidempään. Onneksi sentään kakkostasolta tämä yksi palaa jo silloin, koska palvelupäällikkö palaa vasta kuun lopussa. Se tarkoittaisi paria viikkoa lisää. Ja melko isosta jutusta kuitenkin on kysymys, joten prosessi olisi syytä saada käyntiin ensi tilassa. Noh, lomakausi on lomakausi.

Nyt taidan enää todeta, että päivän työt ovat tulleet tehdyiksi ja lähden tästä luullakseni uimaan ja saunomaan. Työpäivän päälle sellainen tekee todella hyvää. Etenkin, kun huomenna on tiedossa kaikin puolin pitkä päivä.