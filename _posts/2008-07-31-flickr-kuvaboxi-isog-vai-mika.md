---
id: 465
title: Flickr, Kuvaboxi, isoG vai mikä?
date: 2008-07-31T15:51:29+00:00
author: grove
layout: post
guid: http://teevati.net/btw/?p=465
permalink: /2008/07/31/flickr-kuvaboxi-isog-vai-mika/
categories:
  - projektit
  - valokuvaus
  - ylläpito
tags:
  - teevati.net
  - valokuvaus
---
Olen nyt kohta parin viikon ajan ladannut BTW:ssä julkaisemani kuvat [Flickr](http://flickr.com/photos/teevati/ "Flickr: Your Photostream")iin ja poiminut ne tänne sieltä. suoraan tarjolla olevat erikokoiset versiot ja hyvä hallinta ovat tämän vaihtoehdon etuja. Kuukaisittainen 100 megan latausrajoitus ei yksinään vielä olisi heikkoutena kovin suuri, mutta varsinainen ongelma on se, että ilmaiseksi saa streamissaan kätevästi näkymään vain 200 uusinta kuvaa.  Tämä tuli täyteen jo, kun latasin parin kuukauden T5vs-projektin kuvat ja ehdokkaat valmiiksi tililleni.

Vaihtoehtona olen lähinnä harkinnut kotimaisen [Kuvaboxi](http://www.kuvaboxi.com/profiili/3jyd8k-taavetti.html "Kuvaboxi")n hyödyntämistä. Sinne saa ladata kuukausittain 2500 kuvaa ilman kokorajoituksia. Käytettävissä kuvista on suoraan pikkukuva, webversio sekä alkuperäinen (jota tosin saatetaan pakata tai pienentää, jos se on todella suuri). Hallintaominaisuudet ovat selvästi vaatimattomammat kuin Flickrissä, mutta palvelu on suomalainen ja tarjoaa riittävät ominaisuudet esim. juuri tällaiseen käyttöön kuin minä sitä ajattelen soveltaa.

Kolmantena vaihtoehtona on sijoittaa kuvat Saunalahden ADSL:n yhteydessä (eri maksusta tosin) käytössäni olevaan isoG-levytilaan, jota on käytettävissä 50Gt. Tila ei sielläkään lopu heti kesken, mutta hallintaa täytyy käyttää vain tavallista FTP-ohjelmaa eli pelkällä selaimella ei saa muuta kuin katsottua tallentamiaan kuvia. Erilaiset versiot kuvista täytyy myös tehdä itse, jos niitä tarvitsee. Tietysti voisin aina hyödyntää PHP:tä erilaisten versioiden parsimiseen alkuperäisestä kuvasta lennossa tai cacheen, mutta valmis kuva on tehokkaampi ratkaisu. Myös kaistalla on merkitystä, vaikka päivitinkin domainini webhotellin kaistaltaan rajoittamattomaksi. Suoraan isoG:stä avautuva kuva latautuu aina nopeammin kuin oman domaini palvelimen ja vielä jonkinlaisen skriptin kautta kiertävä kuva.

Skriptin kautta kierrätystä kyllä harkitsin aiemmin piilottamaan kuvien todellisen sijainnin, jolloin niitä voisi vaivattomasti sijoitella eri paikkoihin tarpeen mukaan tai siirtää paikasta toiseen sen näkymättä sivulla mitenkään. Käytännössä kuitenkin päätin luopua tuosta ajatuksesta ja siksikin haluaisin mahdollisimman nopeasti päästä kuvien sijainnissa ratkaisuun, jota noudattaisin sitten mahdollisimman pitkään. Ilmaisena (ja kotimaisena) vaihtoehtona Kuvaboxilla on etu puolellaan jatkuvuuden kannalta, mutta harkitsen joka tapauksessa vakavasti myös luottokortin hankkimista tai PayPalin pankkitilitoiminnon hyödyntämistä Flickrin Pro-maksun maksamisessa. Voisihan sitä käyttää, vaikka kuvituskuvat tulisikin ladattua Kuvaboxiin. ja voihan ne aina ladata sekä että siltä varalta, ettei joskus enää jatkakaan maksamista&#8230;