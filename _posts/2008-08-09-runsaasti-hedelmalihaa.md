---
id: 593
title: 'Runsaasti &#8220;hedelmälihaa&#8221;'
date: 2008-08-09T22:27:21+00:00
author: grove
layout: post
guid: http://teevati.net/btw/?p=593
permalink: /2008/08/09/runsaasti-hedelmalihaa/
categories:
  - elämä
  - ruoka
---
Taisi olla jo torstaina iltapäivällä, kun mehua juodessani välähti mieleeni luulo, jonka joku onnistui minulle tuottamaan vuosia sitten. Jo silloin aikoinaan jonkin verran sitä ihmettelin, mutta mahdollisena jostain syystä pidin kuitenkin.

Olen nimittäin joskus kuullut väitettävän, että joissakin mehuissa, joissa kehutaan olevan &#8220;runsaasti hedelmälihaa&#8221; ei olisikaan aitoa hedelmälihaa, vaan selluloosaa. Okei, siinä mielessä tämä väite pitänee paikkansa, että selluloosa on rakenneaineena useimpien kasvien soluseinissä. Kasvejahan ne hedelmätkin ovat, joten hedelmäliha taitaa tosiaan olla pitkälti selluloosaa, joka ei ole ihmisen ruoansulatuselimistön käytettävissä, vaan toimii kuituna. Väitteen ideana olisi kuitenkin se, että paperintuotannossa käytettävää materiaalia (selluloosahan muodostaa suurimman osan paperimassan kuiva-aineesta eli puumassasta) lisättäisiin mehuihin kuluttajien huijaamiseksi.<figure style="width: 131px" class="wp-caption alignright">

[<img title="Runsaasti hedelmälihaa - Rich in Pulp" src="http://www.kuvaboxi.fi/mediaobjects/pub/2008/08/09/8143010478541740969tn_0.jpg" alt="Runsaasti hedelmälihaa - Rich in Pulp" width="131" height="96" />](http://www.kuvaboxi.fi/mediaobjects/orig/pub/2008/08/09/8143010478541740969orig.jpg "Runsaasti hedelmälihaa - Rich in Pulp")<figcaption class="wp-caption-text">Runsaasti hedelmälihaa - Rich in Pulp</figcaption></figure> 

Tämä tuli mehua juodessa mieleeni, koska purkin toisella puolella luki englanniksi &#8220;Rich in Pulp&#8221;. Tässähän pulp siis viittaa samaan kuin suomeksi hedelmäliha, mutta paperiteollisuudessa pulp tai tarkemmin sanoen wood pulp eli paperimassa on välituote, joka sisältää vettä ja (suurimmaksi osaksi) selluloosaa. Veikkaan siis, että kuulemani tarina paperin valmistuksessa käytettävästä selluloosasta mehun seassa on jonkun (tahaton tai tahallinen) virhetulkinta englanninkielisestä tuoteselosteesta. Hauskaa joka tapauksessa.