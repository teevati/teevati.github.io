---
id: 37
title: Monenkirjavaa mobiilisoftaa
date: 2008-07-08T15:45:08+00:00
author: grove
layout: post
guid: http://teevati.net/btw/?p=37
permalink: /2008/07/08/monenkirjavaa-mobiilisoftaa/
categories:
  - mobiili
---
Tarkkailen jatkuvasti ja välillä etsin aktiivisesti mielenkiintoisia ja tarpeellisia mobiilisovelluksia. Lähinnä kyseeseen tulevat [Nokia](http://www.nokia.fi "Nokia")n [S60 3rd Edition](http://www.s60.com/business/whatss60/softwareversions/3rdedition "s60.com - What's S60 : S60 3rd Edition") -alustalla käytettävät softat, koska ykköspuhelimenani toimii [E90 Communicator](http://www.nokia.fi/puhelimet/e90 "Nokia Suomi - Nokia E90 Communicator") ja työpuhelimena [E60](http://www.nokia.fi/puhelimet/e60 "Nokia Suomi - Nokia E60") perusbisnespuhelin. Ykkösvaihtoehto on löytää ilmaista softaa, vaikka siten joutuisi hieman tinkimään ominaisuuksista tai käyttämään useaa softaa sellaisten toimintojen hoitamiseen, joihin ehkä jokin kaupallinen sovellus kykenisi yksinään.

Sovellusten maksullisuudessa ei sinänsä ole mitään vikaa, mutta huolimatta laatikkosoftaan verrattuna alhaisesta hinnasta, en pidä mobiilisovelluksia halpoina tai edullisina. Suuri osa toiminnoista, joita 5-20 euroa maksavat sovellukset puhelimeen lisäävät, on sellaisia, että niiden pitäisi kuulua kaikkien (tai ainakin hieman kalliimpien) puhelimien perusominaisuuksiin (yli 20 euroa maksavat softat ovat kauttaaltaan ylihinnoiteltuja &#8211; useita sovelluksia niputtavat paketit ehkä poikkeuksena). Esimerkiksi profiilien ajastaminen ja vaihtaminen kalenterimerkintöjen perusteella, automaattinen näppäinlukko, oikeasti toimiva kalenteri, osoitekirjan (sekä tekstiviestien ja mahdollisesti puhelulokin) kunnolliset hakutoiminnot (millä tahansa tiedolla ja viestien/puheluiden osalta niputus henkilön mukaan&#8230;) ja hieman monipuolisempi puheluiden hallinta ovat mielestäni ainakin perustasolla toteutettuina selvästi vakio-ominaisuuksiksi oletettavia toimintoja.

Mainituista toiminnoista automaattisen näppäinlukon saa ilmaissoftalla ([AutoLock](http://s60addons.com/autolock/ "s60addons.com - AutoLock : Automatic Keylock for Nokia S60")) ja lisäksi löytyy toinen sovellus ([mLock](http://my-symbian.com/s60v3/software/applications.php?faq=1&fldAuto=74 "mLock for S60 3rd Edition by Cooga :: Symbian software @ My-Symbian.com")), joka lisää pikapalkkiin kuvakkeen, joka lukitsee näppäimet yhdellä painalluksella. Osoitekirjan hakutoimintoja saa ainakin pikkuisen laajennettua ilmaissoftalla (haku numerolla, javasovellus [QFind](http://www.dexmobile.com/QFind.aspx "Innovative Mobile Softwares For Business and Individuals - The D-Studio DexMobile - Products : QFind")) ja puheluiden hallintaan saa sen verran apua, että ei-toivotut soittajat voi hylätä automaattisesti, lähettää automaattisen tekstiviestin tai kytkeä käyttöön puhelimessa sijatsevan vastaajan operaattorin vastaajan sijasta (Nokian E65:lle tarjoama ilmaissovellus [MobiGenie](http://www.nokia.ae/A4403390 "Nokia United Arab Emirates - Nokia E65 Support - General Software : Mobigenie") [Nokia United Arab Emirates &#8211; in English] tai [MobiGenie](http://mea.nokia.com/A4403389 "Nokia Middle East and Africa - Nokia E65 Support - General Software : Mobigenie") [Nokia Middle East and Africa &#8211; in English], joka jostain syystä ei ole tarjolla Nokia.fi:n kautta). Automaattisen profiilien hallintaakin löytyy ilmaissofta ([Profile Scheduler](http://www.drjukka.com/ProfScheduler.html "Free SmartPhone Application Download : Y-Profile Scheduler"), joka on allekirjoitettava itse kehityskäyttöön [Symbian Signed](https://www.symbiansigned.com/app/page/public/openSignedOnline.do "Symbian Signed : Open Signed Online") -palvelun kautta), jonka toiminnallisuus kuitenkin rajoittuu ajastukseen. Kalenteria se ei osaa katsoa.

Toinen ongelma maksullisissa mobiilisovelluksissa on se, ettei koskaan voi luottaa saavansa sitä, mitä on luvattu. Tai yhtään mitään kunnollista.  Toki kokeiluversio on  pääsääntöisesti tarjolla ja sitä kannattaa käyttää, mutta kun sovellus toisensa jälkeen toimii huonosti tai on ominaisuuksiltaan vajavainen tai jotain muuta kuin on luvattu, menee jo vähemmästäkin usko rehelliseen sovellusbisnekseen. Joskus sentään osuu kohdalle toimivakin softa, mutta tähän mennessä olen ostanut vasta yhden sellaisen ([JoikuSpot](http://joikuspot.com/ "Joikuspot - Turn Your Phone to a Mobile WLAN Hotspot") [Premium](http://www.joiku.com/shop/index.php?action=products&mode=productDetails&product_id=33 "JoikuSpot : Purchase Premium Edition here"), ominaisuuksiltaan rajoittuneempi [Light](http://www.joiku.com/?action=products&mode=productDetails&product_id=310 "JoikuSpot : Download Free Light Edition Here")-versio on ilmainen ja riittää monen käyttöön). Muita hinta-laatu-suhteeltaan ostokelpoisia sovelluksia en vielä ole onnistunut löytämään. Vaikka taas tänään olen etsinyt mm. edellä mainitsemiani sovelluksia aktiviisesti.

Käytän mobiililaitteita aktiviisesti, mutta käyttäisin niitä vielä aktiivisemmin, jos em. ominaisuudet olisivat kohdallaan. Näin ollen, jos esim. [iPhone](http://www.apple.com/fi/iphone/ "Apple - iPhone")3G (nyt julkaistava tai myöhempi versio) tai jokin [Android](http://code.google.com/android/ "Android - An Open Handset Alliance Project")-alustainen puhelin onnistuu parantamaan näillä osa-alueilla, voi Nokia jäädä lopulta unholaan, vaikken tähän mennessä muita puhelimia ole edes vakavasti harkinnut. Kyseisten ominaisuuksien täytyy olla todistettavasti kohdallaan tai paremmin ja puhelimen/käyttöjärjestelmän luultavasti tarjota jotain muitakin parannuksia, koskapa nykyiseen käyttööni E90:n qwerty-näppäimistö on ideaali ratkaisu. Virtuaalinäppäimistöä käytän säännöllisesti [N800 Internet Tablet](http://www.nokia.fi/puhelimet/n800 "Nokia - N800 Internet Tablet - Tuotteet")issa enkä voi kehua sen olevan (tai edes luultavasti voivan nykyteknologialla olla) yhtä kätevä. iPhonen pitää siis panna softapuolella parastaan tai jonkin Android-puhelimen tarjota täysi näppäimistö ja S60 3rdEd:ia parempaa palvelua ja parempi käytettävyys.

Parempaa laitetta ja alustaa odotellessa täytyy jatkaa toimivan (ilmaisen tai kaupallisen) työkalupakin metsästystä nykyiseen laitteeseen ja alustalle&#8230;