---
id: 67
title: 'Tänään viisi vuotta sitten: ennakkotunnelmia'
date: 2008-07-16T11:10:40+00:00
author: grove
layout: post
guid: http://teevati.net/btw/?p=67
permalink: /2008/07/16/tanaan-viisi-vuotta-sitten-ennakkotunnelmia/
categories:
  - projektit
  - Tänään viisi vuotta sitten
  - testailu
  - valokuvaus
  - ylläpito
tags:
  - blog
  - blogi
  - kuvia
  - T5vs
  - teevati.net
  - valokuvaus
  - WordPress
---
<figure style="width: 120px" class="wp-caption alignleft">[<img title="Veneen moottori tulessa Strömsin venesatamassa" src="http://www.teevati.net/fileet/galleria/03p8020607_tn.jpg" alt="Veneen moottori tulessa Strömsin venesatamassa" width="120" height="90" />](http://www.teevati.net/fileet/galleria/03p8020607.jpg "Veneen moottori tulessa Strömsin venesatamassa")<figcaption class="wp-caption-text">Veneen moottori tulessa Strömsin venesatamassa</figcaption></figure> 

Kesäkuussa esittelin [ajatuksen](http://teevati.net/btw/?p=26 "Tänään viisi vuotta sitten…"), jonka tavoitteena on saada luotua säännöllinen kehys vuodesta 2003 lähtien kertyneiden kuvien julkaisemiselle täällä. Ensi viikon keskiviikkona eli tasan viikon kuluttua olisi aika aloittaa, joten ajattelin muistuttaa itseäni asiasta näin julkisesti, jottei se pääse ihan helpolla unohtumaan, vaikka kiireitäkin olisi.<figure style="width: 120px" class="wp-caption alignright">

[<img title="Mammonan temppeli synkissä tunnelmissa" src="http://www.teevati.net/fileet/galleria/03p8161248_tn.jpg" alt="Mammonan temppeli melko sopivassa tunnelmassa" width="120" height="90" />](http://www.teevati.net/fileet/galleria/03p8161248.jpg "Mammonan temppeli synkissä tunnelmissa")<figcaption class="wp-caption-text">Mammonan temppeli synkissä tunnelmissa</figcaption></figure> 

Tavoitteena olisi valikoida aina viikon parin kuvat ennakkoon, jotta ehdin tehdä sen rauhassa esim. lauantai-iltana saunan jälkeen. Jotain kommenttiakin varmaan siten ehdin kuvien oheen kirjoitella. Tänään koetan varmaan jo hieman vilkaista, mikä voisi olla ensimmäisen päivän kuva. Jos vaikka sitä kautta saisi muitakin ajatuksia (teemoja tms.) kuvien julkaisemisen suhteen.<figure style="width: 120px" class="wp-caption alignleft">

[<img title="Oksa kurkottaa korkeuksiin" src="http://www.teevati.net/fileet/galleria/03p8311471_tn.jpg" alt="Oksa osaa kurkottaa korkeuksiin" width="120" height="90" />](http://www.teevati.net/fileet/galleria/03p8311471.jpg "Oksa kurkottaa korkeuksiin")<figcaption class="wp-caption-text">Oksa kurkottaa korkeuksiin</figcaption></figure> 

Ohessa joitakin esimerkkejä niistä harvoista kuvista, joita tähän mennessä olen sivuillani julkaissut. Varsinaiseen galleriaan niitä on kertynyt vain 10 ja niiden lisäksi joitakin blogiviestien yhteyteen. Kaiken kaikkiaan kuvia on kuitenkin tullut otettua vuoden 2003 kesän jälkeen pian 70 000, joten kyllä niistä hieman useampi julkaisukelpoisia pitäisi löytyä. Tällä projektilla koetan nyt päästä kunnolla julkaisemisen alkuun.<figure style="width: 120px" class="wp-caption alignright">

[<img title="Sorsa kuivaharjoittelee sukeltamista" src="http://www.teevati.net/fileet/galleria/03p8191306_tn.jpg" alt="Sorsa kuivaharjoittelee sukeltamista" width="120" height="90" />](http://www.teevati.net/fileet/galleria/03p8191306.jpg "Sorsa kuivaharjoittelee sukeltamista")<figcaption class="wp-caption-text">Sorsa kuivaharjoittelee sukeltamista</figcaption></figure> 

Testailen varmaan tässä jäljellä olevan viikon aikana kuvien lisäilemistä eri tavoilla blogiviesteihin, jotta löydän kätevimmän tavan ja saan korjattua mahdolliset tekniset virheet, joita esim. layoutin suhteen saattaa olla (tällä hetkellä käyttämääni tyyliä ei ole päivitetty WordPress 2.6 -yhteensopivaksi&#8230;). Esim. vielä kirjoitushetkellä tämän viestin kuvat asettuvat tekstin sekaan väärin, jollen korjaile asemointia käsin (tällä kertaa en sitä tee, koska tarkoitukseni on täydentää tyylisivu heti, kun vain pääsen kotiin sen tekemään).

Myös kuvien tallennuspaikkaa ehdin testailla ja miettiä. Lähinnä kyseeseen tulee kaksi vaihtoehtoa: teevati.netissä tai isoG-verkkolevyllä. Ensimmäinen mahdollistaa kuvien lataamisen blogiin mistä vain, jälkimmäinen rajoittaa uploadaamisen ftp-ohjelman käyttöön, mutta vähentää samalla oman domainin kuormaa (levytila ja kaista). Ehkäpä käytän molempia tilanteen mukaan. Ellen sitten halua koota teemakuvia yhtenäiseen galleriaankin enkä vain viestien oheen&#8230;