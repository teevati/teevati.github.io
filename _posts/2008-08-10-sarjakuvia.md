---
id: 606
title: 'Sarjakuvia&#8230;'
date: 2008-08-10T23:29:31+00:00
author: grove
layout: post
guid: http://teevati.net/btw/?p=606
permalink: /2008/08/10/sarjakuvia/
categories:
  - elämä
  - kirjoittelu
  - projektit
---
<dl class="wp-caption aligncenter" style="width: 467px;">
  <dt class="wp-caption-dt">
    <a title="Huone" href="http://www.kuvaboxi.fi/mediaobjects/orig/pub/2008/08/10/8143010478541796461orig.jpg"><img title="Huone" src="http://www.kuvaboxi.fi/mediaobjects/pub/2008/08/10/8143010478541796461web_0.jpg" alt="Huone" width="457" height="350" /></a>
  </dt>
</dl>

Olen viime päivinä lueskellut jonkin verran sekalaisia sarjakuvablogeja ja blogeja joissa on paljon piirroksia. Sen seurauksena alkoi taas mietityttää, jospa saisin aloiteltua taas myös piirtämistä. Ehkäpä jopa sen verran, että lisäisin niitä sitten tänne.

Siinä olisi sitten vain se kynnys ylitettävänä, että oma pieni sisäinen perfektionistini heltyisi sen verran, että jokin tekele pääsisi ryömimään yli julkaisukynnyksen tänne saakka. Pitääpä tutkailla asiaa. Aika toki on joka tapauksessa jo valmiiksi kortilla, mutta pienenä rentoutumisena silloin tällöin piirtely voisi olla ihan sopivassa roolissa.

En lupaa tässä edes itselleni mitään, mutta heitän kuitenkin ilmaan ajatuksen satunnaisesta sarja/piirroskuvabloggaamisesta. Olenhan jo onnistunut löytämään tavan huijata valokuvia läpi omasta sensuurijärjestelmästäni, joten saatan ennen pitkää onnistua myös piirroskuvien suhteen. Kunhan vain niitä ensin teen.

**Muokkaus hetkeä myöhemmin:**

Lisäsinpä sitten oheen vielä yhden kuvan. Kyseessä on ainoa toistaiseksi johonkin vaiheeseen (ei luullakseni vielä valmiiksi) toteuttamani ruutu sarjakuvasta, jota taannoin kehittelin &#8211; enkä ole täysin vieläkään hylännyt. Tuota kuvaa tätä viestiä varten avatessani havaitsin harmikseni, että tämän saman aiheen toinen kuva (idea hahmoksi) ei jostain syystä enää avaudu. No, pitänee tarkistaa varmistuksista, jos siellä olisi ehjä versio tai työkoneelta, jossa jokin versio myös käsittääkseni lymyää.