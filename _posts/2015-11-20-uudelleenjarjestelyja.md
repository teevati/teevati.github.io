---
id: 1945
title: 'Uudelleenjärjestelyjä&#8230;'
date: 2015-11-20T10:55:47+00:00
author: grove
layout: post
guid: http://teevati.net/btw/?p=1945
permalink: /2015/11/20/uudelleenjarjestelyja/
categories:
  - blogi
  - elämä
  - työ
  - ylläpito
tags:
  - downtime
  - PHP
  - Twitter
  - WordPress
---
23.1.2015 huomasin, että teevati.netin WordPress-asennuksissa oli jotain kummallista. Koska virheet olivat sen oloisia, että halusin sulkea murron mahdollisuuden pois, vaihdoin kaikki tietokantojen salasanat ja poistin molempien WordPress-asennusten hakemistot palvelimelta. Tarkoitukseni oli asentaa WordPress  sekä pluginit uudelleen ja palauttaa vain liitetiedostot (kuvat ym.) sekä oma koodini varmuuskopioista. Tätä koettaessani ongelmat kuitenkin tulivat takaisin myös puhtaassa WP:ssa, enkä siinä kesken kiireisen iltapäivän töissä ehtinyt tutkia asiaa tarkemmin, joten jätin molemmat blogit valkoisiksi, kunnes ehtisin tutkia ongelmaa rauhassa.

Eilen eli 19.11.2015 kerkesin (ja sain aikaiseksi) viimein tutkia asiaa ja totesin ongelman olleen PHP:n versiossa. Palveluntarjoajan oletusasetus on vanhempi kuin WP:n tarvitsema, vaikka käytettävissä on myös uudempi versio. Kytkettyäni uuden PHP-version käyttöön, WP asentui ongelmitta ja sain myös palautettua varmuuskopioista kaiken sisällön ja liitteet takaisin käyttöön.

Sivuston oltua nyt liki 10 kuukautta katkolla, aion tämän viestin jälkeen miettiä rauhassa, miten jatkan tästä eteenpäin. Siihen saakka tuskin julkaisen täällä mitään uutta, mutta arkistoihin pääsee onneksi taas käsiksi, mikä olisi joitakin kertoja ollut itselleni tarpeellista. Kenties joku muukin hyötyy tästä.

Jatkosta ilmoittelen varmasti sekä täällä että ainakin Twitterissä, joten mikäli tieto kiinnostaa Twitter lienee helpoin vaihtoehto.