---
id: 299
title: Wave, Eee, Golla, X2 ja MiniStation
date: 2008-07-20T16:10:13+00:00
author: grove
layout: post
guid: http://teevati.net/btw/?p=299
permalink: /2008/07/20/wave-eee-golla-x2-ja-ministation/
categories:
  - elämä
  - harrastukset
  - tietokoneet
  - valokuvaus
tags:
  - 450D
  - kuvia
---
<figure style="width: 500px" class="wp-caption aligncenter">[<img title="Ostoksia 19.7.2008: Logitech Wave, Asus Eee, 2x Golla, Corel Paint Shop Pro X2 Photo ja Buffalo MiniStation 250Gt" src="http://farm4.static.flickr.com/3125/2684574859_7bd27bd689.jpg" alt="Ostoksia 19.7.2008: Logitech Wave, Asus Eee, 2x Golla, Corel Paint Shop Pro X2 Photo, Buffalo MiniStation 250Gt" width="500" height="375" />](http://farm4.static.flickr.com/3125/2684574859_d23ba75b4a_o.jpg "Ostoksia 19.7.2008: Logitech Wave, Asus Eee, 2x Golla, Corel Paint Shop Pro X2 Photo ja Buffalo MiniStation 250Gt")<figcaption class="wp-caption-text">Ostoksia 19.7.2008: Logitech Wave, Asus Eee, 2x Golla, Corel Paint Shop Pro X2 Photo ja Buffalo MiniStation 250Gt</figcaption></figure> 

Eilen olin matkalla Itäkeskuksen läpi kotiinpäin, mutta poikkesin ohimennessäni kauppaan jos toiseenkin. Lähinnä tutkailin elektroniikkaa (tietokoneet, oheislaitteet ja ohjelmistot sekä kamerat ja tarvikkeet). Stockmannilta tarttui mukaan uusi kotelo R6:lle ja E90:lle. 450D:n laturia ei ollut tarjolla. Seuraavaksi kuljin OnOffin läpi löytämättä mitään kohtuuhintaista. Sitten Tietoasemalle.

Ensimmäisenä bongasin Logitechin Wave-desktop näppis+hiiri -setin. Hinta oli reilut 20 euroa halvempi kuin OnOffissa, joten tartuin tilaisuuteen. Hyllyssä oli myös Corelin Paint Shop Pro Photo X2, jonka samoin poimin mukaani. Ohimennen vilkaisin myös Asus Eee 4G:tä (269 euroa tai tasan 300 8Gt SDHC:n kera). Ulkoiset kiintolevyt olivat seuraavaksi tarkastelussa ja mukaan tarttui kohtuuhintainen 250Gt Buffalo MiniStation. Se on runsaan korttipakan kokoinen pelkällä USB-piuhalla ruokittava kapistus.

Kassalla kyselin vielä hieman ja mieli alkoi muuttua. Olin jo tarkistanut muistutukseksi tilin saldon, joten pienen harkinnan jälkeen pyysin täydentämään kasaan vielä Eee:n. Ulkoisen levyn tuella se tarjoaa kätevän mahdollisuuden varmuuskopioida ja ehkä jonkin verran työstääkin sekä toimittaa tarvittaessa eteenpäin kuvia käymättä välillä kotona tai muualla koneen ääressä. Eikä paina paljoa.

Tämä oli siis &#8220;näyteikkunakierroksen&#8221; lopputulema tällä kertaa&#8230;

Tämän viestin kuvat Flickrissä: [R0016880](http://flickr.com/photos/teevati/2684574859/ "R0016880 on Flickr").